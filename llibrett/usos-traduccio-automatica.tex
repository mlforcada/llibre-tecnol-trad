\chapter{Usos de la traducció automàtica}
\label{se:UTA}

\section{Utilitat de la traducció automàtica}
\label{ss:UTA}
En molts àmbits la traducció automàtica està encara molt
lluny de poder competir en qualitat amb la realitzada per traductors
professionals (vegeu el capítol~\ref{se:ASTA}). 
Per exemple, en molts casos és difícil aconseguir que l'ordinador
sàpia elegir la interpretació correcta  entre les possibles
interpretacions 
d'un enunciat ambigu com 
\begin{center}
\emph{Els soldats van disparar als xiquets. Els vaig veure caure.}
\end{center} 
ja que això requereix l'ús de quantitats enormes de coneixement
enciclopèdic sobre el funcionament del ``món real''. En aquest cas, el
sistema ha de saber: que els trets fereixen greument o maten les
persones que els reben i que la condició de ferit greu o mort és
incompatible amb mantenir-se dret, i que, per tot això, la
interpretació més probable és que van caure els xiquets, no els
soldats. Com a conseqüència de problemes com aquest i d'altres de
naturalesa diversa, en moltes aplicacions, la traducció produïda per
un bon programa s'ha de considerar com un esborrany que ha de ser
revisat.


Però, per posar-nos en l'altre extrem, 
ha de quedar clar que la traducció
automàtica pot ser molt útil en aquelles situacions en què
l'ús d'un traductor professional siga impracticable o impossible
econòmicament. Algunes d'aquestes situacions són:
\begin{itemize}
\item La traducció automàtica de correu electrònic entre les persones
d'un grup de treball internacional amb la finalitat d'agilitzar les
comunicacions; la traducció immediata de documents durant la
\emph{navegació} per Internet (de fet, hi ha programes especialment
dissenyats per a aquesta finalitat), o 
la traducció automàtica de converses electròniques interactives
(teclat i pantalla, \emph{chat}).
\item La traducció i el manteniment de tots els manuals tècnics
d'una família de productes (per exemple, els manuals de manteniment
d'una gamma d'automòbils).
\end{itemize}
En els epígrafs successius d'aquesta secció es donen alguns detalls sobre
com es pot usar la traducció automàtica en situacions
similars a les esmentades.

\section{Assimilació i disseminació} 

Moltes de les aplicacions de la traducció automàtica es poden dividir
en dos grans grups: l'\emph{assimilació} d'informació (quan una persona
usa la traducció automàtica per a obtenir informació a partir d'un
document escrit en una altra llengua) i la \emph{disseminació} ---també
anomenada \emph{difusió}--- d'informació (quan una persona usa la
traducció automàtica per a produir documents que han de ser
distribuïts a més d'un usuari).  La traducció automàtica, tot i ser
\emph{imperfecta}, pot ser una eina molt útil en aquests dos grups
d'aplicacions.

\subsection{Assimilació} 
\label{s3:assim}
Per una banda, en situacions d'{\em
assimilació} de la informació no sembla necessària una
traducció perfecta, sinó més aviat una traducció ràpida
i raonablement intel·ligible. És el cas de la traducció de
correu electrònic, de documents d'Internet (durant la \emph{navegació})
o de despatxos de premsa
en altres idiomes.  Una altra aplicació d'assimilació de la
informació és l'anomenat \emph{screening} o exploració de
documents per a decidir quins són rellevants i mereixen una atenció
més detallada; de fet, aquesta va ser una de les primeres aplicacions de la
traducció automàtica als EUA: es volia tenir accés a la
informació tecnològica present en documents de la Unió
Soviètica. Els usos civils de l'\emph{screening} han superat actualment
l'ús tradicional, el militar. En el cas de l'\emph{screening}, fins i tot
una traducció incompleta a més d'incorrecta (per exemple, només
dels mots terminològics) pot ser de gran utilitat.  L'\emph{screening} es
pot fer usant un ordinador personal tot sol, o accedint a ordinadors
servidors d'informació, en el cas de grans instal·lacions. És
important indicar que en quasi totes les situacions d'assimilació el
paper del traductor professional és inexistent, ja que el treball és
de naturalesa molt diferent, i l'ús d'un traductor professional seria
molt car i molt lent.  Una altra aplicació interessant és la
traducció automàtica de \emph{converses electròniques} (usant
el teclat i
la pantalla d'ordinadors connectats entre si) 
entre persones que parlen dos idiomes diferents. Les imperfeccions
de la traducció es poden compensar amb preguntes o dient les coses d'una
altra manera fins que els dos interlocutors s'entenguen (és a dir,
mitjançant una \emph{negociació}).

Per rudimentari que siga un sistema de traducció automàtica, pot ser
molt útil en tasques d'assimilació. Una de les aproximacions més
simples a la TA és l'anomenada \emph{traducció mot per
mot}\label{pg:mpm}, en què el programa
identifica cada mot, el busca en un diccionari bilingüe i el substitueix
per una traducció aproximada. A tall d'exemple, considereu el
següent text en tok pisin\footnote{Llengua 
de contacte que es parla a Papua Nova Guinea i que té 50.000 parlants
que la parlen com a primera llengua i més de dos milions de parlants 
que la parlen com a segona llengua.} (el text està pres de \citealt{lyovin97b}):
\begin{quote}{\sl
Long taim bifo, wanpela ailan, draipela pik i save stap ya, na em i save
kaikai ol man. Em i save kaikai ol man nau; wanpela taim, wanpela taim nau
ol man go tokim bikpela man bilong ol, bos bilong ol, ol i go tokim em nau,
em i tok: ``Orait yumi mas painim nupela ailan''. }
\end{quote} 
Si prenem un diccionari i traduïm el text mot per mot, prenent la
primera traducció possible en cada cas ---pot haver-n'hi més d'una---,
s'obté el text següent\footnote{És possible que ja us hàgeu
adonat que el tok pisin té molt vocabulari pres de l'anglés, com a
llengua de contacte que és.}:
\begin{quote}{\sl
En temps passat, un illa, enorme porc - soler viure esmentat i ell - soler menjar
més-d'un home. Ell - soler menjar més-d'un home aleshores; un temps,
un temps aleshores, més-d'un home anar parlar gran home en més-d'un,
cap en més-d'un,
més-d'un - anar parlar ell aleshores, ell - dir: ``Molt-bé,
vosaltres-i-jo haver-de trobar nou illa''.}
\end{quote}
I ara, veritat que s'entén una miqueta més? La traducció
idiomàtica \emph{correcta} seria poc més o menys:
\begin{quote}{\sl
Fa molt temps, en una certa illa, vivia un gran porc i se solia menjar la
gent. Se solia menjar la gent, i una vegada, la gent va anar i va dir al seu
gran home, al seu cap, va anar i van parlar amb ell. Ell va dir: ``Molt
bé, hem de trobar una nova illa''.}
\end{quote}
L'ordre dels mots no és molt diferent en tok
pisin i en català i això fa que la traducció mot per mot siga
prou llegidora. En canvi, si el text original està en basc,
les coses no són
tan senzilles. El text, pràcticament inintel·ligible per a qui no sàpia
basc:
\begin{quote}{\sl
Bazkaria bukatu ondoren Koldo egunkarira joan zen eta Teoren foto bat
hartu zuen. Gero, egunkariaren ale zaharrak irakurri zituen, boxeo
txapelketako berriak aztertzeko. Boxealarien izenak apuntatu zituen.}
\end{quote}
es pot traduir mot per mot com:
\begin{quote}{\sl
 El-dinar acabat després Koldo al-diari anat era i de-Teo foto una
pres l'havia. Després, del-diari número els-vells llegit els-havia,
boxa del-campionat les-notícies per-a-examinar. Dels-boxadors els noms
apuntat els-havia.}
\end{quote}
que és molt més difícil 
de llegir que el resultat de traduir el text en
tok pisin mot per mot. Una traducció idiomàtica possible
és:
\begin{quote}{\sl
Després de dinar Koldo va anar al diari i va prendre una foto de
Teo. Després, va llegir [els] números vells del diari per a examinar
les notícies del campionat de boxa. Va apuntar els noms dels boxadors.}
\end{quote}   
Fixeu-vos que fins i tot en aquest cas tan desfavorable
el text traduït mot per mot dóna 
bastantes pistes sobre el significat del text
original.

En els últims anys, especialment des que s'ha generalitzat l'accés
públic a Internet, s'observa una tendència a incorporar sistemes de
traducció automàtica com un dels components de sistemes més grans de
comunicació.  Aquesta aplicació de la TA per a l'assimilació es pot
veure en \emph{xats} bilingües, o en els sistemes que tradueixen les
pàgines \emph{web} segons anem visitant-les seguint enllaços; en
aquests sistemes, la TA no s'invoca explícitament, sinó implícitament
quan usem el servei.

\subsection{Disseminació} 
Per altra banda, en situacions de \emph{disseminació} de la informació,
pot ser útil restringir la llengua d'origen (no permetre'n totes les
realitzacions possibles, ni tot el lèxic, ni tots els registres) a un
llenguatge que puga ser traduït automàticament amb el mínim possible
de problemes, és a dir, amb el mínim esforç de postedició, o
almenys, amb un esforç acceptable per un revisor.\footnote{És a
  dir, quan la revisió no és més costosa que refer tota la traducció a
  mà.} Açò és especialment important quan es tracta de traduir
manuals tècnics a diversos idiomes. Les restriccions es poden
expressar sota la forma de missatges interactius dirigits a la persona
que prepara el document original.\footnote{Vegeu
  l'apartat~\ref{ss:llecon}, on es discuteix un concepte molt
  relacionat, el de \emph{llenguatge controlat}.}

La traducció automàtica per a la disseminació és especialment eficient
quan només es tradueixen textos pertanyents a una part molt reduïda i
ben regulada de l'idioma en qüestió (un \emph{subllenguatge}).  Un
exemple n'és TAUM Méteo, el sistema que produeix informes
meteorològics simultanis en francés i en anglés al Canadà des de fa
més de vint anys.


\section{CAT, HAMT i MAHT} 
\label{se:cat}

Moltes situacions de traducció
automàtica es poden classificar com a situacions de CAT, {\em
computer-aided translation} o traducció assistida per ordinador,
també anomenada \emph{traducció semiautomàtica}. Però cal
precisar millor què volem dir amb  això d'``assistida per ordinador''. Ací
són rellevants les nocions de MAHT (\emph{machine-aided human
translation}, traducció humana assistida per una màquina) i HAMT
(\emph{human-aided machine translation}, traducció automàtica
assistida per un humà), que estableixen les dues situacions bàsiques
d'interacció
entre una persona i un ordinador a l'hora de fer la traducció. Els
paràgrafs següents en donen alguns exemples.

\paragraph{HAMT:} Un programa de traducció automàtica pregunta a l'usuari
quan té més d'una possible traducció per a un mot o per a una frase.
Aquesta i altres situacions de \emph{negociació} del text d'origen
amb l'usuari del sistema impliquen una interacció que també pot ajudar
a preparar un text més correcte, és a dir, a \emph{preeditar-lo}
perquè puga ser traduït automàticament. Altres voltes, el programa pot
analitzar l'estructura profunda de la frase i presentar-ne les
possibles interpretacions a l'autor, per tal que resolga alguna
possible ambigüitat. En aquests sistemes interactius, cal tenir en
compte dos factors: el primer, que un sistema que pregunta massa no és
còmode d'usar (no és \emph{ergonòmic}) i el segon, que pot passar que
l'usuari siga monolingüe, circumstància que canvia molt la naturalesa
de la interacció entre el programa i l'usuari.  Els usuaris d'aquest
tipus de sistemes es podrien classificar en tres grans grups:
traductors ocasionals, traductors professionals individuals i
traductors professionals que treballen per a empreses de traducció.

\paragraph{MAHT:} L'usuari (un traductor competent o un professional
independent) utilitza diccionaris bilingües, \emph{thesauri}, 
conjugadors i
declinadors, correctors ortogràfics, sintàctics i d'estil, i
formularis o models de documents, com a ajuda mentre produeix una
traducció de manera manual usant un processador de textos. Altres
eines ---d'ús comú entre diversos traductors, i accessibles
normalment com a recursos remots--- poden ser les bases de dades
terminològiques  i les bases de dades lèxiques multilingües
(vegeu l'epígraf~\ref{ss:bdterm}), o les memòries de traducció (vegeu
el capítol~\ref{se:memtrad}).

\section{Preedició i postedició} 
\label{ss:preedposted}

Altres dos conceptes rellevants quan s'usen sistemes de traducció
automàtica reals, és a dir, imperfectes, són els de \emph{preedició} i
{\em postedició}.  En el primer cas, el text origen es prepara o
adapta (\emph{preedita}) per a millorar el comportament del sistema de
traducció, eliminant, per exemple, l'ambigüitat del text,\footnote{Per
  exemple, en anglés tècnic, el mot \emph{replace} presenta una {\em
    ambigüitat lèxica} (vegeu l'apartat~\ref{ss:amblex}), ja que pot
  voler dir \emph{exchange} (reemplaçar) o \emph{put back} (tornar a
  col·locar).} o també per a marcar parts del text que no han de ser
traduïdes, com ara una citació, o que han de ser tractades de manera
especial per no ser frases completes, com un títol.  En el segon cas,
el text meta produït pel sistema es refina o revisa ({\em postedita})
perquè siga gramaticalment correcte o estiga escrit d'acord amb un
registre determinat.

  La postedició és convenient quan
  $$\textbf{cost}\left(\mbox{\begin{tabular}{c}traducció automàtica\\ +\\
        postedició\end{tabular}}\right) <
  \textbf{cost}(\mbox{traducció humana}).
  $$
  \label{pg:cost}
  Cal comprovar que la fórmula anterior es compleix, tot i que siga
  a llarg termini, abans de triar una estratègia de traducció per a
  disseminació basada en la postedició.  Finalment, hem de tenir en
  compte que tot i que la persona posteditora coneix la llengua meta i
  converteix el text en brut a una forma genuïna en aquesta llengua,
  qui siga un veritable especialista en postedició, a més, també
  coneix el sistema de traducció automàtica i quins en són els errors
  més típics; així, la tasca de postedició és molt més eficient, ja
  que en conéixer l'origen i la causa dels errors se'n fa més fàcil i
  ràpida la correcció.

En resum, hi ha tres modalitats bàsiques d'interacció entre les
persones i els programes de traducció automàtica:
\begin{itemize}
\item la preedició (preparació del text \emph{abans} de la traducció
  automàtica),
\item la postedició (correcció del text \emph{després} de la
  traducció automàtica) i
\item la interacció de la persona amb el sistema de traducció
  automàtica durant el procés de traducció.
\end{itemize}

\com{Tinc en la llibreta un esquema en què apareix tot el procés de
  HAMT: preedició, postedició, interacció, etc. i vindria bé
  col·locar-lo ací.}

\section{Llenguatges controlats}
\label{ss:llecon}

Quan la traducció automàtica s'usa per a la disseminació de documents
tècnics de temàtica homogènia, pot ser interessant fer que els
documents originals estiguen escrits usant un lèxic estàndard sense
ambigüitats semàn\-ti\-ques i seguint unes regles sintàctiques i
d'estil ben determinades, és a dir, en un \emph{llenguatge controlat}
\citep{wojcik96u,arnold94b} dissenyat de manera que el resultat de la
traducció automàtica puga ser usat directament per a publicar-lo amb
el mínim possible de postedició.

Un \emph{llenguatge controlat} és ``un subconjunt del llenguatge natural
definit amb precisió, d'una banda restringit quant al lèxic, a la
gramàtica i a l'estil, i d'una altra, possiblement estés amb
terminologia i construccions gramaticals específiques d'un domini''
\citep{huijsen98u}. 


  Un llenguatge controlat té sovint associat un conjunt de programes
  de suport que ajuden a avaluar i escriure documents que en
  complisquen les restriccions. L'escriptor de llenguatges controlats
  usa normalment un editor de textos intel·ligent que fa les següents
  tasques:
\begin{itemize}
\item Comprovar el compliment de les restriccions terminològiques (per
  a això, pot ser útil accedir a una base de dades terminològica, com
  les esmentades en el capítol~\ref{se:basesdades}), sintàctiques
  (fent l'anàlisi sintàctica ---vegeu la secció~\ref{s3:ansyn}--- i
  resolent les ambigüitats que hi apareguen), semàntiques i d'estil
  (per exemple, restringint el format de les dades).
\item Emetre un missatge d'error el més informatiu possible quan
  detecta una violació de les especificacions del llenguatge.
\item Proposar a la persona usuària formes alternatives vàlides al
  text erroni.
\end{itemize}
Com es pot veure, els desenvolupaments tècnics fets al voltant del
disseny d'un llenguatge controlat es relacionen amb molts conceptes
que es tracten en aquest llibre.


Un exemple de llenguatge controlat és l'anglés simplificat ({\em
  Simplified English}) de l'AECMA (Associació Europea d'Indústries
Aeroespacials), que es caracteritza per ``una sintaxi senzilla, un
nombre limitat de mots, un nombre limitat de significats ben definits
per mot (normalment un), i un nombre limitat de categories
lèxiques\footnote{Les \emph{categories lèxiques} (o simplement {\em
    categories}) són conjunts de mots que tenen la mateixa funció
  sintàctica; hi ha categories \emph{majors}, \emph{lèxiques} o \emph{de
    classe oberta} (substantiu, adjectiu, verb, etc.) que creixen
  quan s'afig nou lèxic a la llengua i categories \emph{menors}, {\em
    gramaticals} o \emph{de classe tancada} (articles, conjuncions,
  etc.), que no creixen i contenen mots amb funció gramatical. La
  sintaxi es defineix normalment, no en termes de mots, sinó en termes
  de categories lèxiques.}\label{pg:catgra} per mot (normalment
una)'', amb ``l'objectiu de produir textos breus i no ambigus''
\citep{AECMA07u}.


Alguns dels avantatges de l'ús de llenguatges controlats \citep{schwitten07u} es poden
resumir com segueix:
\begin{itemize}
\item els textos són més senzills i intel·ligibles;
\item el manteniment dels documents es facilita;
\item se simplifica el tractament computacional dels documents,  en
particular la traducció automàtica.
\end{itemize} 
Quant als desavantatges, podem dir que:
\begin{itemize}
\item 
    el disseny d'un llenguatge controlat no és gens trivial: cal
    estudiar amb profunditat corpus de textos pertanyents al domini i
    prendre decisions difícils;
\item el poder d'expressió d'un llenguatge controlat és sempre
més restringit;
\item l'escriptura de textos en llenguatge controlat és més lenta;
\item és necessària una inversió addicional de temps en
l'aprenentatge del llenguatge controlat per part dels autors.  
\end{itemize}  
Els dos últims desavantatges es poden reduir si es dota els autors
d'eines informàtiques, com ara d'un
editor de textos intel·ligent que els ajude a escriure en el llenguatge
controlat.

Un altre exemple clàssic de llenguatge controlat és PACE ({\em
  Perkins-approved controlled English}), l'anglés controlat usat per
la companyia de motors Diesel Perkins, concebut especialment per a
facilitar la traducció automàtica dels manuals que descriuen les
característiques i el manteniment d'aquests motors \citep{newton92b}.
Altres exemples de llenguatges controlats són l'\emph{ScaniaSwedish}
usat per la firma de camions i autobusos Scania \citep{almqvist96p}, o el {\em
  Caterpillar Technical English} de la companyia de maquinària
d'excavació Caterpillar.

\section{Tecnologies relacionades amb la traducció automàtica}

\subsection{Reconeixement automàtic de la parla}
\label{s3:recparla}

El \emph{reconeixement automàtic de la parla} (RAP) es pot definir
com la producció de textos informatitzats ---en \emph{temps real}, és
a dir, tan instantàniament com siga possible--- a partir de la veu
humana (vegeu \citet{samuelson-brown96b}). El RAP de propòsit general
està encara molt lluny de ser perfecte, i, de fet, és encara un camp
de recerca actiu.  En canvi, el RAP de propòsit específic està molt
més avançat. La major part de la inversió de la comunitat
internacional en RAP és, per raons òbvies, sobre l'anglés.

El RAP genera text a partir de la veu utilitzant una targeta de so per
a digitalitzar-la i després un sistema de reconeixement
automàtic de la veu (\emph{automatic speech recognition}) per a
detectar fonemes, síl·labes o paraules completes (depén del
sistema concret) i traduir-les posteriorment a un text informatitzat.
Hi ha sistemes de reconeixement \emph{independents del parlant} i
sistemes \emph{dependents del parlant} (els quals normalment han de ser
\emph{entrenats} per la persona abans de l'ús).  El RAP és especialment
difícil per la gran variabilitat acústica que presenten els fonemes:
\begin{itemize}
\item segons el context articulatori (per exemple, no és igual el so del
fonema palatal representat pel dígraf \emph{ig}
en ''passeig curt'' ---sord--- que en ''passeig allargat''
---sonor---);
\item segons el parlant (cada persona té uns organs fonadors de forma
  diferent ---acústicament diferents---
  i processos de producció de la parla diferents ---per exemple, n'hi
  ha que parla més a poc a poc i qui parla molt de pressa---);
\item segons el dialecte del parlant (per exemple, els valencians fem
  africades les \emph{j} que en català central són palatals fricatives
  sonores).
\item segons l'estat emocional del parlant, etc.
\end{itemize}
És un fet ben establert que, per a superar aquestes dificultats, els
humans fem un ús molt intensiu dels coneixements lingüístics que tenim
sobre l'idioma que estem escoltant i del context comunicatiu: així, si
sentim dir ``percà nom passes l'antre xoc de craus'' a un amic quan
veiem que no pot obrir el cotxe, entenem perfectament què ens vol dir;
o si sentim dir en veu alta ``me hu han dim moltis baltes'' és molt
probable que entenguem clarament ``me ho han dit moltes voltes'' a
pesar dels canvis fonètics, ja que inconscientment busquem la
interpretació correcta més propera al que hem sentit (en el context
concret en què es diu la frase)\footnote{Considereu aquest doblet
  anglés clàssic sobre el tema: \emph{people can easily recognize
    speech} no és molt diferent de \emph{people can easily wreck a nice
    beach}}. Els resultats de la RAP són especialment dependents de
les particularitats lingüístiques de la llengua involucrada i l'èxit
depén de l'existència d'un bon \emph{model de llengua} ---ràpid i
concís, és a dir, computacionalment eficient--- que simule la part no
contextual de la comprensió humana i permeta obtenir el text més
probable en un idioma determinat a partir del text en brut produït pel
sistema de RAP. La major part dels sistemes usen vocabularis grans i
models estadístics.


\subsection{Reconeixement automàtic de textos escrits}
\label{s3:recautcar}

El \emph{reconeixement automàtic de textos escrits} (RATE) es pot definir
  com la producció de textos informatitzats a partir de textos
  manuscrits o tipografiats. En el cas de textos tipografiats la
  tasca és molt més senzilla; en el cas de manuscrits, la complexitat
  és comparable a la del reconeixement de la parla.
  
  El RATE genera un text informatitzat a partir d'un document
  imprés, usant un escàner (o \emph{scanner}) i un programa
  de reconeixement òptic (tam\-bé se'n diu {\em
    automàtic}) de caràcters (OCR, \emph{optical character
    recognition}).  Primerament, el document imprés és llegit
  (escandit o escanejat) usant l'escàner, i se'n genera un fitxer
  que en conté la imatge digital (per exemple, una graella molt fina
  de quadrats blancs i negres).  Després, el programa d'OCR llig
  la pàgina, descobreix on són els paràgrafs, les
  línies i, finalment, els caràcters concrets, i els
  transforma en un text informatitzat (normalment bastant imperfecte).
  Com en el cas del reconeixement de la parla, és crucial l'ús
  d'informació sobre l'idioma concret (diccionaris,
  estadística sobre les seqüencies de lletres) per a corregir els
  errors de l'OCR.  Per exemple, si un programa de lectura automàtica
  de textos produeix el text ``4ixò 6s uua mcrda'' no cal que us diga
  què hi llegim sense massa problemes, malgrat els errors en tots els
  mots.  


\section{Qüestions, exercicis i problemes}
\begin{enumerate}
\item(*) Elegiu un idioma qualsevol que conegueu bé, $L$. És ben segur
  que $L$ té mots polisèmics que en una altra llengua $L'$ tenen més d'una
  traducció, segons el sentit que se'n prenga. Elegiu tres mots de $L$
  que tinguen aquest problema i descrigueu com els tractaríeu en un
  llenguatge controlat basat en $L$. Les regles que formuleu per als
  autors que escriguen en el llenguatge controlat han de estar
  escrites en $L$ i no han de contenir referències a altres llengues.

\item En els sistemes de traducció automàtica, la
preedició...
 \begin{enumerate}
 \item ... redueix la quantitat de postedició.
 \item ... és una alternativa a la postedició, que elimina completament
 aquesta
 última fase.
 \item ... imposibilita l'ús del sistema per a tasques de
 disseminació d'informació.
 \end{enumerate}


\item Indica en quina d'aquestes situacions de traducció automàtica
      és menys crucial la perfecció lingüística
      de la traducció.
        \begin{enumerate}
        \item Joan usa el Web Translator mentre navega 
              per les
              pàgines d'Internet de la Universit\"{a}t Mainz 
              per a saber quina assignatura
              dóna el  professor
              Karl-Hans Lehninger i quins són els seus interessos
              investigadors.
        \item Joan usa el Web Translator per a fer una versió en
              alemany de la seua pàgina Web.
        \item El personal d'IBM tradueix patents europees
               per a
              detectar possibles avanços
              en correcció d'errors de comunicacions digitals.

        \end{enumerate}

\item Imagineu que podem elegir entre dos sistemes de traducció
      automàtica diferent $t_A$ i $t_B$ per a traduir manuals de
      televisors de l'anglés al francés, i que s'ha de dissenyar un
      anglés controlat per a minimitzar la postedició. Les regles
      de l'anglés controlat, poden dependre del sistema de TA elegit?
      \begin{enumerate}
      \item No, perquè els llenguatges controlats s'han de dissenyar
            independentment dels sistemes de TA.
      \item Sí, perquè en cada cas s'han d'evitar problemes
            diferents.
      \item No, perquè la llengua meta dels dos sistemes és la
            mateixa.
      \end{enumerate}

 \item Indica quina d'aquestes situacions de traducció automàtica
 és d'\emph{assimilació} d'informació:
 \begin{enumerate}
 \item Narcís usa el programa traductor de l'anglés a l'espanyol
  Spanish Assistant per a
 llegir els documents electrònics que troba en Internet sobre
 la influència de l'èuscar sobre el gascó.
 \item Joan usa el Web Translator per a fer una versió en
 alemany de la seua pàgina Web abans de publicar-la en
 Internet.
 \item L'empresa Into the Wind tradueix automàticament
 el seu catàleg de
 milotxes i catxerulos a diverses llengües.
 \end{enumerate}

\item Moltes voltes, la preedició la fa l'autor quan interacciona amb el
programa de traducció automàtica. és possible dissenyar un
sistema de preedició interactiva per a autors monolingües?
 \begin{enumerate}
 \item Sí.
 \item No. Per a preeditar correctament cal conéixer l'idioma de
 destinació.
 \item Només per a certs idiomes amb estructura gramatical
 senzilla com l'anglés.
 \end{enumerate}

\item Quin dels següents \emph{no} és un avantatge dels llenguatges
  controlats?
\begin{enumerate}
\item S'evita la necessitat que una persona interaccione amb el programa
  de traducció automàtica per a resoldre ambigüitats durant la traducció.
\item Els textos meta resultants són molt més curts.
\item Els textos origen es fan més intel·ligibles.
\end{enumerate}

\item Per què és necessària la preedició en els sistemes
 de traducció automàtica?
 \begin{enumerate}
 \item Per a evitar construccions o frases difícils de traduir.
 \item Perquè el format quede més agradable a la vista.
 \item és una alternativa a la postedició.
 \end{enumerate}

\item Imagineu que un traductor professional cobra 0,05 euros per mot
  de text traduït i que un corrector de textos cobra 0,10 euros per
  mot de text corregit. Imagineu que tenim un sistema de traducció
  automàtica que ens costa uns 0,03 euros per mot traduït i que
  produeix un 10\% de mots incorrectes en les traduccions. Convé
  adoptar-lo i contractar el corrector o és millor contractar el
  traductor professional? (si no sabeu calcular-ho en general, feu els
  càlculs amb un text de, per exemple, 1000 mots).

\item 
   La traducció automàtica instantània de pàgines \emph{web} durant
   la navegació és un cas de traducció automàtica{\ldots}
   
\begin{enumerate}
\item {\ldots} amb preedició.
\item {\ldots} per a la disseminació.
\item {\ldots} per a l'assimilació.
\end{enumerate}

\item 
 El ``control'' dels llenguatges controlats{\ldots}

\begin{enumerate}
\item {\ldots} es refereix tant a la terminologia com a la sintaxi.
\item {\ldots} només pot referir-se a la sintaxi.
\item {\ldots} només pot referir-se a la terminologia.
\end{enumerate}
\item Quan s'usen per a la traducció, 
els llenguatges controlats restringeixen directament{\ldots}
\begin{enumerate}
\item {\ldots} la llengua meta.
\item {\ldots} la llengua origen.
\item {\ldots} tant la llengua origen com la llengua meta.
\end{enumerate}

\item Si un angloparlant usa el traductor automàtic
   portugués--anglés de \verb|babelfish.altavista.com| 
   per a llegir en línia el diari brasileny \emph{O Globo},
   està usant la traducció automàtica per a un propòsit 
   
\begin{enumerate}
\item d'assimilació d'informació
\item de disseminació
\item per al qual no està pensada
\end{enumerate}
\item Quina és l'alternativa estàndar a la preedició en un entorn
   de producció massiva de documentació multilingüe?
   
\begin{enumerate}
\item L'ús d'un llenguatge controlat
\item L'ús d'un sistema d'interlingua.
\item La postedició sistemàtica
\end{enumerate}
\item Frans consulta a través d'Internet la base de dades terminològica
   Eurodicautom quan tradueix dossiers antiglobalització de l'anglés
   al neerlandés. En quina de les tres situacions següents es troba?
   
\begin{enumerate}
\item Traducció automàtica assistida per la persona
\item Traducció humana assistida per la màquina
\item Usa un llenguatge controlat
\end{enumerate}


\item Si enviem un document HTML a un servidor de traducció automàtica
  i després posteditem el resultat perquè siga una traducció
  acceptable de l'original abans de publicar-la, estem usant la
  traducció automàtica{\ldots}
   
\begin{enumerate}
\item {\ldots} amb memòria de traducció.
\item {\ldots} per a la disseminació.
\item {\ldots} per a l'assimilació.
\end{enumerate}

\item L'adopció d'un llenguatge controlat en una situació de traducció
de documents d'una llengua a moltes llengües per a la disseminació
és, en el procés complet, una alternativa a{\ldots}
\begin{enumerate}
\item {\ldots}la postedició repetitiva dels documents meta.
\item {\ldots}la preedició repetitiva dels documents origen.
\item {\ldots}la traducció de fragments ja traduïts anteriorment.
\end{enumerate}

\item 
Un sistema que suggereix millores a l'estil d'un document es pot
considerar com {\ldots}

\begin{enumerate}
\item {\ldots} HAMT.
\item {\ldots} MAHT.
\item {\ldots} un sistema de traducció automàtica ergonòmic.
\end{enumerate}

\item 
Una inventora monolingüe consulta documents web traduïts a
la seua llengua per tal de descobrir si el seu nou invent ha estat
patentat abans. Si la traducció es fa mitjançant un sistema automàtic,
quin ús n'està fent?

\begin{enumerate}
\item Assimilació; més concretament per a allò que 
          es diu \emph{screening}.
\item Disseminació.
\item Postedició, ja que l'idioma del document canvia per què puga
ser entés.
\end{enumerate}

\item SALT 3.0 tradueix textos de l'espanyol a la varietat valenciana
  del català i pregunta esporàdicament a la persona usuària quin
  equivalent és més adequat per a alguns mots ambigus difícils.
  Aquesta és una situació de{\ldots}
   
\begin{enumerate}
\item {\ldots} postedició.
\item {\ldots} traducció automàtica assistida per la persona.
\item {\ldots} traducció humana assistida per l'ordinador.
\end{enumerate}

\item Volem posteditar un text traduït automàticament mirant tan
   poc com siga possible el text original. Ens ajuda conéixer quins
   són els mots homògrafs (vegeu la p.~\ref{pg:homografia}) més comuns de la llengua origen?
   
\begin{enumerate}
\item No, perquè els homògrafs del text origen no afecten el text meta en brut.
\item No, perquè només estem mirant el text meta.
\item Sí, perquè són una font molt important d'errors
      especialment difícils
      de corregir si no es coneix què ha passat.
\end{enumerate}

\item Quan es vol usar un sistema de traducció automàtica per a
  l'\emph{assimilació} d'informació, a què donaríeu \emph{menys} pes
  en l'avaluació?
   
\begin{enumerate}
\item Facilitat de postedició de la traducció en brut.
\item Intel·ligibilitat de la traducció en brut.
\item Velocitat.
\end{enumerate}

% < QT7


\end{enumerate}

\section{Solucions}
\begin{enumerate}
\item(*) \label{pr:escondite} Per exemple, si $L$ és l'espanyol, mots com {\em
    escondite} poden referir-se a un lloc on amagar-se (1) o a un
  joc (2) (en $L'$=català, \emph{amagatall} (1) i \emph{fet}, {\em
    amagar}, \emph{fet a amagar} o \emph{conillets a amagar}
  (2)). En el llenguatge controlat, es podria evitar el primer
  significat proposant els autors que feren servir el mot alternatiu {\em
    escondrijo}. Les regles es podrien formular com segueix en
  espanyol:

  {\sl
  \begin{description}
  \item[escondite] úsese sólo en el sentido de ``juego del
    escondite''; úsese \emph{escondrijo} si se quiere indicar el lugar
    donde se esconde alguna persona o cosa.
  \item[registro] úsese sólo en el sentido de ``transcripción'',
    ``inscripción'' u ``oficina de registro''; úsese \emph{inspección}
    cuando se refiera, por ejemplo a la investigación detallada de un
    local por parte de la policía.
  \item[explotar] úsese sólo en el sentido de ``aprovechar
    económicamente''; úsese \emph{estallar} en el sentido de
    ``deflagrar'' (una bomba, etc.) o ``reventar'' (un globo, etc.).
  \end{description}
}

\item (a)
\item (a)
\item (b)
\item (a)
\item (a). Les preguntes es poden plantejar com en el problema~\ref{pr:escondite}.
\item (b)
\item (a) 
\item
  \begin{description} 
  \item [Solució 1 ($n$ mots):] El traductor professional tradueix un
  text de $n$ mots per 0,05$\times n$ euros. El sistema de traducció
  automàtica el tradueix per 0,03$\times n$ i corregir-lo costa
  0,10$\times($10$/$100$)\times n$, és a dir, 0,01$\times n$ euros
  perquè només 10 de cada 100 mots són incorrectes. Per tant, el
  sistema semiautomàtic costa només $($0,03$+$0,01$)\times n =
  $0,04$\times n$ euros, davant dels 0,05$\times n$ euros del
  traductor professional.
 
  \item[Solució 2 (1000 mots):] El traductor professional tradueix un text de 1000 mots
  per 0,05$\times$1000$=$50 euros. El sistema de traducció automàtica
  el tradueix per 0,03$\times$1000$=$30 euros, i corregir-lo costa 10
  euros, perquè en 1000 parules hi ha 1000$\times $10$/$100$=$100
  mots incorrectes i corregir cada un costa 0,10 euros:
  0,10$\times$100$=$10.  Per tant, el sistema semiautomàtic costa
  només 40 euros, davant dels 50 del traductor professional.
\end{description}

\item (c)
\item (a)
\item (b)
\item (a)
\item (a)
\item (b)
\item (b)
\item (b)
\item (b)
\item (a)
\item (b)
\item (c)
\item (a)

% < SL7
 
\end{enumerate}

