\chapter{Memòries de traducció}
\label{se:memtrad}


\begin{quote}\textsl{Existing translations contain more solutions to more translation
  problems than any other existing resource} -- Pierre Isabelle
\end{quote}

\section{Introducció}

Una aproximació a la traducció humana assistida per ordinador (és a
dir, semiautomàtica) que està molt relacionada amb la traducció
directa és la que s'usa en les anomenades \emph{memòries de
  traducció}.\footnote{Com veurem més avall, en comptes de traduir mot a mot fent una simple
  substitució de cada mot origen pel(s) mot(s) meta corresponents, les
  memòries de traducció fan substitucions de fragments de més d'un
  mot, i, en lloc d'usar un diccionari bilingüe, usen una base de
  dades de fragments de més d'un mot prèviament traduïts.}  La noció
bàsica \citep{somers96b,samuelson-brown96b} és la utilitat de tenir a
mà, quan s'està traduint un text nou, exemples de frases similars i de
les traduccions corresponents, provinents de traduccions realitzades
anteriorment. De fet, certs tipus de textos com ara documents tècnics,
informes anuals o manuals d'instruccions, els quals se solen revisar
freqüentment, sovint tenen moltes repeticions. En aquests casos, la
comparació de versions diferents del que és essencialment el mateix
text i la traducció repetitiva de textos similars és innecessàriament
laboriosa. A més, moltes vegades el treball de traducció comporta un
esforç creatiu considerable, com ara quan es tracta de trobar una
equivalència adequada a alguna expressió especialment difícil de
traduir; les memòries de traducció permetrien no haver de repetir
aquest esforç en el futur.

L'objectiu és, per tant, aprofitar traduccions anteriors per a no
repetir l'esforç quan s'han de fer traduccions noves. Ha de quedar
clar que, per a poder fer-ho, els textos originals i les traduccions
han d'estar en format informatitzat (fitxers de text).

\section{Bitextos}
\label{ss:bitextos}

Suposarem que, com a resultat del treball anterior de traducció, tenim
parells de textos $(E,D)$ on $E$ és el \emph{text esquerre} (en la
\emph{llengua esquerra}) i $D$ és el \emph{text dret} (en la
\emph{llengua dreta}), i volem traduir de la llengua esquerra a la
llengua dreta. De fet, quan dos textos $E$ i $D$ són equivalents (és a
dir, traducció un de l'altre) direm que el parell $(E,D)$ és un
\emph{bitext}.

Vegeu aquest exemple on la llengua esquerra és el català i la llengua
dreta, l'espanyol:
\begin{quote}
  $E$: ``Tenim textos equivalents i els volem aprofitar per a fer noves
      traduccions. Quan dos textos són equivalents diem que formen un
      bitext.''

  $D$: ``Tenemos textos equivalentes y los queremos aprovechar para hacer
      nuevas traducciones. Cuando dos textos son equivalentes decimos
      que forman un bitexto.''
\end{quote}

Però els bitextos complets no es poden aprofitar tal com estan perquè
és molt improbable que ens encarreguen de nou exactament la mateixa
tasca de traducció, és a dir, que ens encarreguen traduir de nou un
text $E'$ quan tenim ja el bitext $(E',D')$, però el que sí que és
probable és que algunes parts del text nou $E'$ apareguen també en la
part esquerra d'alguns dels bitextos que ja tenim. Per això,
necessitem \emph{segmentar} o \emph{dividir} els bitextos que tenim en bitextos més
menuts, amb parts esquerres que tinguen possibilitats de aparéixer de
nou. Això s'anomena \emph{alineament}.

\subsection{Alineament de bitextos. Unitats de traducció}

Direm que un bitext $(E,D)$ està \emph{alineat} si hem dividit $E$ i
$D$ en $N$ segments, $E= e_1 e_2 e_3 \ldots e_N$ i $D= d_1 d_2 d_3
\ldots d_N$, de manera que tenim $N$ bitextos $(e_1,d_1)$,
$(e_2,d_2)$, $(e_3,d_3)$, etc., més menuts (per això els escrivim amb
minúscula); aquests bitextos s'anomenen normalment \emph{unitats de
  traducció} (UT). Així és més probable que quan ens donen un text nou
$E'$ tinguem traduccions per a alguns dels seus fragments. El bitext
de més amunt es podria alinear per a formar les unitats de traducció 
\begin{center}
\pair{"Tenemos"}{"Tenim"}\\ 
\pair{"textos equivalents"}{"textos  equivalents"}\\ 
\pair{"{}i els volem aprofitar"}{"y los queremos  aprovechar"}\\ 
\ldots\\ 
\pair{"formen un bitext"}{"forman un bitexto"}
\end{center}

Com ja s'ha dit més amunt, una operació molt important per a la
reutilització o el \emph{reciclatge} de traduccions antigues és la
d'\emph{alinear} els textos i les traduccions existents per a
identificar fragments o \emph{unitats de traducció} que es puguen
reutilitzar posteriorment.  Una \emph{memòria de traducció} és una
base de dades en la qual cada fitxa (registre) conté una unitat de
traducció, i té, per tant, com a mínim dos camps: el text esquerre i
el text dret.

L'operació d'alineament de bitextos existents és una de les tasques
que es pot realitzar amb l'ajuda d'un programa de memòries de
traducció. La figura~\ref{fg:aliMT} mostra un esquema del procés.
\begin{figure}
$$
\mbox{\textsf{bitext}}\;\;\left\{\begin{array}{rcl}
\mbox{\textsf{text esquerre $E$}} &\to \mbox{\framebox{\parbox{1.25cm}{\textsf{segmen-
      tació}}}} 
\to \\
\mbox{\textsf{text dret $D$}} &\to \mbox{\framebox{\parbox{1.25cm}{\textsf{segmen- tació}}}} 
\to \\
\end{array}
\right.
\mbox{\framebox{\parbox{1.6cm}{\textsf{alineador- corrector assistit}}}}
\to \mbox{\parbox{1cm}{\textsf{UTs} $(e,d)$}} \to \mbox{\framebox{\parbox{1.4cm}{\textsf{Memòria de traducció}}}}
$$
\caption{Esquema del procés d'\emph{alineament} d'un bitext existent per a alimentar
  una memòria de traducció.}
\label{fg:aliMT}
\end{figure}



\subsubsection{L'alineament ideal}

Però quin és l'alineament òptim d'un bitext? Quina és la millor manera
de dividir-lo en unitats de traducció?  La longitud de les unitats de
traducció pot anar des dels mots fins a les oracions senceres. La
probabilitat que un fragment esquerre (procedent dels bitextos ja
existents) $e$ aparega en un nou text $E'$ és tant més gran com més
menut és el fragment. Però si el fragment és massa menut és més probable que
la traducció present en la memòria de traducció siga més imprecisa per
ambigua (poden aparéixer correspondències múltiples entre les quals
s'hauria d'elegir).  D'altra banda, si els fragments són massa llargs
és molt menys probable que es repetisquen exactament en textos futurs,
però és més improbable que siguen ambigus.\footnote{Per exemple, el
  fragment espanyol \emph{las decepciones} es pot correspondre en
  català amb \emph{les decebis} o \emph{les decepcions} però el
  fragment \emph{las decepciones sufridas} només pot aparéixer alineat
  amb \emph{les decepcions patides}.} El \emph{fragment ideal} seria
el que és suficientment menut per a aparéixer sovint però
suficientment complet com per a tenir una traducció constant. És a
dir, per una banda, es dóna un compromís entre la \emph{cobertura}
(fracció d'un text nou que podria ser traduït usant els fragments
alineats) i la \emph{precisió} (correcció de les traduccions
resultants).  La grandària ideal és, per tant, un compromís entre la
cobertura dels fragments menuts i la precisió dels fragments més
grans.

\subsubsection{L'alineament real}

L'alineament automàtic de textos traduïts no és una tasca senzilla;
són necessaris coneixements previs sobre les llengües involucrades
(per exemple, correspondències entre mots o alineaments prèviament
validats per una persona experta\footnote{O obtingut mitjançant
  mètodes estadístics con els descrits en l'apartat~\ref{ss:induc}.});
per això, la majoria dels sistemes de memòria de traducció usen
mecanismes molt senzills per a segmentar els textos, tant per a
alinear bitextos com per a dividir un text esquerre nou en fragments
per a cercar-los en la base de dades. Per tant, els fragments
obtinguts no són en general els \emph{ideals}.  Els mecanismes de
segmentació usuals intenten identificar unitats similars a l'oració
usant la puntuació i el format com a indicadors, amb la idea que el
nombre d'oracions serà bàsicament el mateix en el text dret i
l'esquerre (això pot fallar). Però és que, al contrari del que podria
semblar, no és gens senzill distingir quan un punt representa el final
d'una oració:
\begin{verbatim}
     [...] molt tard.   Després van anar [...] 
     [...] per CC.OO.   Els d'UGT no van [...] 
     [...] per CC.OO.   i per UGT [...]          
     [...] per al Sr.   Martínez [...]             
\end{verbatim}
En els dos primers casos el punt és el final de l'oració però en els
dos últims no. Cal definir clarament les regles de segmentació; els
programes de memòria de traducció solen permetre que la persona
usuària modifique o refine aquestes regles.

Convé, a més, esmentar un altre aspecte addicional important. Els
documents de text, a més de caràcters i paraules, contenen informació
de \emph{format} que cal considerar en el procés de segmentació i
alineament.  Quan es tracta de traduir documents de text, la persona
usuària vol alinear \emph{text} i en molts casos probablement no
necessita veure els codis de format per a validar o corregir un
alineament.\footnote{La situació és diferent quan s'estan traduïnt els
  missatges o textos inclosos en \emph{programes} d'ordinador, com a
  part de les tasques anomenades genèricament de \emph{localització}
  (adaptació de programes d'ordinador als usuaris d'una regió i idioma
  concrets); en aquest cas, pot molt útil en alguns casos veure tot el
  programa a més dels textos.} A més, les unitats de traducció que
se n'obtinguen de l'alineament haurien de ser independents del format del
document. Els programes més recents resolen això amb \emph{filtres} o
\emph{conversors} per als formats de text més freqüents, filtres que
fan invisibles a la persona usuària les característiques de format
dels documents perquè puguen concentrar-se en les textuals. Els
professionals valoren molt la capacitat de gestionar el format de
manera senzilla i eficient, ja que la preservació del format de les
traduccions és una de les tasques que els fa perdre més temps.


\subsubsection{Alineament assistit}

És possible que els dos textos no tinguen el mateix nombre
d'``oracions'' o que l'estratègia per a fragmentar-los falle per
alguna causa i l'alineament no siga perfecte. La majoria dels
programes de memòria de traducció ofereixen a la persona usuària la
possibilitat de validar o modificar (usant una representació gràfica,
comandes senzilles i el ratolí, per a unir o dividir fragments en el
text esquerre o en el text dret) l'alineament automàtic inicial usant
una interfície senzilla i intuïtiva, abans d'incorporar els fragments
resultants a la memòria de traducció.


\subsection{La memòria de traducció com a base de dades}

Una vegada alineats els bitextos les unitats de traducció s'organitzen
en una base de dades perquè tant el programa com la persona usuària hi
puguen accedir eficientment. S'ha de tenir en compte que la utilitat
de les memòries de traducció millora considerablement amb la grandària
del corpus de traduccions usades per a omplir-les; per tant, no és
estrany que una memòria de traducció haja de gestionar una gran
quantitat de fragments. Molts programes marquen els fragments amb un
codi que indica la temàtica o la naturalesa del document del qual s'ha
extret el fragment, de manera que la temàtica del nou document
servisca per a localitzar el fragment més adequat en cada cas.

\subsection{Pretraducció}

L'organització de les UT en una base de dades permet, a més,
\emph{recuperar} de la memòria de traducció, quan s'està traduint un
text nou, els fragments més adequats i \emph{construir} amb ells la
traducció. El resultat de segmentar el text nou i substituir els
segments que s'han trobat en la memòria de traducció pels equivalents
drets corresponents s'anomena \emph{pretraducció} i es mostra en la
figura~\ref{fg:preMT}.
\begin{figure}
$$
\begin{array}{rcl}
\mbox{\textsf{text esquerre $E'$}} \to
\mbox{\framebox{\textsf{segmentació}}} \to &
\mbox{\framebox{\textsf{pretraducció}}} & \to \mbox{\parbox{2cm}{\textsf{text dret
    pretraduït i segmentat}}} \\
& \uparrow \downarrow \mbox{\textsf{UTs}}& \\[0.5cm]
& \mbox{\framebox{\parbox{2.1cm}{\textsf{Memòria de traducció}}}} & \\
\end{array}
$$
\caption{Esquema del procés de \emph{pretraducció} d'un nou text esquerre usant
  una memòria de traducció.}
\label{fg:preMT}
\end{figure}

Aquests fragments poden ser idèntics o similars. En cas de trobar
fragments \emph{idèntics} per als quals només hi haja una traducció
disponible, només cal inserir-ne la traducció directament. Però, com
que això succeix poques vegades, ja que és difícil que una oració es
repetisca \emph{exactament}, la major part dels sistemes comercials
usen estratègies per a no desaprofitar unitats de traducció que
continguen oracions \emph{similars} a la nova:
\begin{itemize}
\item Alguns programes, si no troben una UT que té la part esquerra
  idèntica a l'observada en el nou text ($e'$), però troben una,
  $(e,d)$, la part esquerra $e$ de la qual es diferencia en un mot o
  en un cert percentatge dels mots de $e'$, presenten com a
  \emph{traducció aproximada} la part dreta ($d$) corresponent a $e$.
  Normalment, els sistemes, quan troben un fragment similar però no
  idèntic, destaquen gràficament les diferències (per exemple, amb
  colors); així, la persona usuària pot fer-hi les modificacions
  necessària perquè la traducció resultant siga correcta; alguns
  sistemes, fins i tot, són capaços d'usar les bases de dades lèxiques
  o terminològiques de la persona usuària per a proposar traduccions
  per als mots discordants.
  
  Per exemple, si a la memòria hi ha la UT \pair{"{}Connecteu
  l'ordinador a la impressora."}{"{}Conecte el ordenador a la
  impresora"} però el nou text conté la frase \texttt{"{}Connecteu
  l'ordinador a la \emph{xarxa}"}, el programa pot trobar les
  correspondències \pair{"{}impressora"}{"{}impresora"}
  \pair{"xarxa"}{"red"} en una base de dades lèxica i usar-les per a
  proposar la traducció correcta (\texttt{"{}Conecte el ordenador a la
  red}).

La utilitat d'una memòria de traducció depén en gran part de la
capacitat del sistema per a proposar traduccions per a segments {\em
  similars} (i per a això s'han de definir i usar criteris adequats
de \emph{similitud}). 


\item D'altres programes usen estratègies pròpies (no descrites) per a
  ``assemblar'' o ``construir'' traduccions usant fragments de parts
  dretes de més d'una UT.

\end{itemize}

\subsection{Correcció de la pretraducció. Ampliació de la memòria}

Una vegada feta la pretraducció del text esquerre $E'$ a la llengua
dreta, el programa la mostra alineada amb el text esquerre perquè la
persona usuària la puga corregir i produir el text dret
correcte $D'$. Les noves unitats de traducció $(e',d')$ que s'hagen produït en
el procés es poden enviar a la memòria de traducció. El procés
s'esquematitza en la figura~\ref{fg:corMT}; la repetició del cicle
pretraducció--correcció--enviament de noves UT a la memòria enriqueix
la memòria de traducció i permet obtenir cada vegada pretraduccions
més completes i correctes.
\begin{figure}
$$
\begin{array}{r}
\mbox{\textsf{text esquerre segmentat}} \to \\
\mbox{\textsf{text dret pretraduït i segmentat}} \to \\ \end{array}
\mbox{\framebox{\parbox{1.6cm}{\textsf{alineador- corrector assistit}}}}
\begin{array}{l}\to \mbox{\textsf{UTs}} \to
  \mbox{\framebox{\parbox{2.1cm}{\textsf{Memòria de traducció}}}} \\
  \to \mbox{\textsf{text dret corregit}}\end{array}
$$
\caption{Esquema del procés de \emph{correcció} del text pretraduït i
  \emph{actualització} de la memòria de traducció.}
\label{fg:corMT}


\end{figure}


% TEXT que n'he eliminat...
%  També es pot donar el cas que una frase nova es
% puga traduir de més d'una manera perquè hi haja més d'una combinació
% de fragments pretraduïts que la cobrisca; en aquest cas, es pot usar
% un sistema d'avaluació (per exemple, estadístic) per a elegir la
% millor fragmentació o donar a la persona usuària la possibilitat de
% triar entre les possibles fragmentacions.


\section{Productes}

En l'actualitat, hi ha molts programes de memòria de traducció de
propòsit general disponibles comercialment (\emph{SDL Trados} de SDL
International, \emph{Déjà
  Vu} d'Atril, \emph{IBM Translation Manager}, \emph{Transit} de Star,
etc., per nomenar algunes de les més
conegudes). També hi ha una alternativa interessant de codi obert i
distribució gratuïta, anomenada
OmegaT\footnote{\url{http://www.omegat.org/omegat/omegat.html}}. Aquests programes són molt populars entre les persones que
es dediquen professionalment a la traducció, molt més populars que els
programes de traducció automàtica. Això pot ser, d'una banda, perquè
els professionals tenen així la impressió que el programa no tradueix
sinó que \emph{organitza} i fa més eficient el treball de traducció
humana i, d'altra banda, perquè les memòries de traducció
\emph{conserven l'estil} i \emph{les decisions terminològiques} de
traduccions anteriors, que poden variar d'un equip a altre, mentres
que els sistemes de traducció automàtica solen basar-se en seleccions
terminològiques i d'estil de propòsit general, encara que siga dins
d'una temàtica concreta.

Hi ha, a més, tecnologies de
traducció automàtica directa que s'assemblen molt al funcionament de
les memòries de traducció; per exemple, l'edició bilingüe
(espanyol--català) d'\emph{El Periódico de Catalunya} (vegeu
l'epígraf~\ref{ss:ePdC}) es prepara diàriament amb un mètode
completament automàtic que funciona en molts aspectes de manera
similar a una memòria de traducció.

% no són completament automàtiques, però no és imposible una
%automatització total del procés, especialment quan es disposa d'una
%gran quantitat de documents pretraduïts.  


\section{L'intercanvi de memòries de traducció}

\subsection{El format d'intercanvi TMX}


Freqüentment, els traductors formen equips que col·laboren a l'hora de
produir les traduccions; quan usen memòries de traducció, és possible
que hi haja traductors que preferisquen un programa i uns altres que
en preferisquen un altre. Vol dir això que no podran compartir les
memòries de traducció que hagen anat construint? Per sort, no. En
agost de 1998 es va aprovar la versió 1.1 d'un format estàndard
anomenat TMX (\emph{Translation Memory eXchange}, ``intercanvi de
memòries de traducció''); quasi tots els programes gestors de memòries
de traducció poden escriure i llegir memòries en aquest format, que
a l'abril del 2004 arribava a la versió 1.4b.  El format
TMX segueix les especificacions XML (vegeu l'apartat~\ref{s3:SGML});
és a dir, les memòries TMX són un tipus de document XML, definit, per
tant, per una DTD concreta.\footnote{Tota la informació sobre TMX es
  troba en el servidor de LISA (\emph{Localisation Industry Standard
    Organization}), un consorci d'empreses de \emph{localització}
  (adaptació del programari a les llengües locals dels usuaris) per a
  la creació d'estàndards com ara el TMX. L'URI és
  \url{http://www.lisa.org/tmx/}.}

Heus ací part d'una memòria de traducció en TMX (s'hi mostren només
\emph{dues} UTs):
\begin{verbatim}
<?xml version='1.0' encoding='ISO-8859-1' ?>
<!DOCTYPE tmx SYSTEM 'tmx13.dtd'>
<tmx version='1.3'>
 <header
  creationtool='Waikoloa'
  creationtoolversion='1.00'
  datatype='plaintext'
  segtype='paragraph'
  adminlang='EN-US'
  srclang='EN-US'
  o-tmf='okLiteTM'
 >
 </header>
 <body>
 <!-- ... -->
   <tu tuid='511'>
   <prop type='tmkey'>a thesaurus error occurred word 
   is ending the current session</prop>
   <tuv xml:lang='EN-US'> 
    <seg>A thesaurus error occurred. Word is ending 
    the current session.</seg>
   </tuv>
   <tuv xml:lang='FR-FR'> 
    <seg>Une erreur s'est produite pendant l'exécution 
    du dictionnaire des synonymes. Word met fin à la 
    session en cours.</seg>
   </tuv>
  </tu>
  <tu tuid='512'>
   <prop type='tmkey'>a thumbnail preview is not 
    available for this file</prop>
   <tuv xml:lang='EN-US'>
    <seg>A thumbnail preview is not available 
         for this file.</seg>
   </tuv>
   <tuv xml:lang='FR-FR'>
    <seg>Il n'y a pas d'aperçu disponible 
         pour cette image.</seg>
   </tuv>
  </tu>
  <!-- ... -->
</body>
</tmx>
\end{verbatim}
En l'exemple, les unitats de traducció (\texttt{tu}) del cos
(\texttt{body}), cada una amb el seu identificador únic
(\texttt{tuid}) contenen dues variants (\texttt{tuv}), cada una en una
llengua (\texttt{xml:lang="}\ldots\texttt{"}), a més d'un element
\texttt{prop} que conté la clau (\texttt{key}) per a cercar la UT en
la base de dades. Abans del cos, l'element arrel \texttt{tmx} conté
una capçalera (\texttt{header}) amb informació sobre la creació i les
característiques de la memòria.

\subsection{Altres problemes}

Però, fins i tot quan ja s'ha resolt aquest problema tècnic,
l'intercanvi de memòries de traducció entre traductors o equips de
traducció diferents no està exempt de problemes. D'una banda, es poden
produir incoherències terminològiques i d'estil entre els fragments
procedents de grups diferents; les decisions en cas de conflicte
comporten mecanismes complexos de reconeixement d'autoritat o de
prestigi, que poden ser difícils de consensuar. D'altra banda,
l'organització, el manteniment i la explotació de grans memòries de
traducció distribuïdes (en les diverses màquines d'una xarxa) està
lluny de ser trivial. Per exemple, en el cas de l'espanyol i el català,
una gran memòria de traducció alimentada amb les traduccions fetes
només en l'àmbit de les administracions autonòmiques i locals
estalviaria grans quantitats de temps i diners a l'hora de mantenir la
documentació bilingüe d'aquestes institucions, però encara no s'ha
substanciat un recurs d'aquesta mena, malgrat la gran quantitat de
veus que n'han expressat la necessitat i la conveniència.


\section{Qüestions i exercicis}

\begin{enumerate}
\item Indica quina d'aquestes afirmacions és certa.
\begin{enumerate}
\item Les memòries de traducció són bàsicament sistemes de
     traducció directa i, per tant, la unitat bàsica de traducció que
     usen és el mot.
\item Les memòries de traducció usen informació sobre les
     categories lèxiques dels mots per a decidir els alineaments.
\item Per a traduir un text nou amb una memòria de traducció
     és necessari que hi haja textos
     originals i traduïts que hagen estat alineats.
\end{enumerate}

\item Una memòria de traducció és una base de dades 
   
\begin{enumerate}
\item on cada registre és una llengua i cada camp una unitat de
      traducció
\item on cada registre és una oració i cada camp un mot
\item on cada registre és una unitat de traducció i la variant en
      cada llengua es guarda en un camp diferent
\end{enumerate}
\item Quina característica dels textos que s'han de traduir fa que
   l'ús de memòries de traducció siga la solució adequada?
   
\begin{enumerate}
\item El fet que els textos estiguen escrits amb un lèxic
      monosèmic, és a dir, precís i no gens ambigu.
\item La repetitivitat
\item La similitud entre les llengües origen i meta
\end{enumerate}

\item Quant al funcionament, 
a quins sistemes de traducció automàtica s'assemblen més les
memòries de traducció?
\begin{enumerate}
\item Als sistemes de traducció automàtica directes o mot per mot.
\item Als sistemes de traducció automàtica per interlingua.
\item Als sistemes de traducció automàtica per transferència.
\end{enumerate}
\item Les memòries de traducció comercials actuals alineen els textos
{\ldots}
\begin{enumerate}
\item {\ldots}fent un balanç òptim entre cobertura i precisió.
\item {\ldots}usant la informació sintàctica com a pista.
\item {\ldots}usant regles que analitzen la puntuació i el format.
\end{enumerate}

\item Indica quina d'aquestes afirmacions és falsa.
\begin{enumerate}
\item Els resultats produïts per una memòria de traducció no
     necessiten revisió, ja que es basen en traduccions correctes realizades
     anteriorment per professionals.
\item Les memòries de traducció organitzen els fragments i les
     traduccions corresponents en bases
     de dades similars a les bases de dades lèxiques o terminològiques.
\item Una memòria de traducció és un sistema de traducció
     directa amb equivalències entre fragments de text 
     extretes de textos anteriorment traduïts.
\end{enumerate}

\item Les memòries de traducció usen els signes de puntuació per a 
     segmentar les oracions abans d'alinear els textos. En particular,
     l'aparició d'un punt (``\texttt{.}'') és moltes vegades un bon  
     indicador del final d'una oració, però no sempre. Quan no? Doneu
     almenys \emph{quatre} excepcions diferents a aquesta regla i   
     descrigueu, en cada cas, una regla senzilla que permeta decidir
     amb seguretat raonable quan ens trobem en cada una d'aquestes
     excepcions, usant el mínim possible d'anàlisi lingüística del
     text.

\item La majoria de les memòries de traducció comercials divideixen
      els bitextos en unitats de traducció{\ldots}
   
\begin{enumerate}
\item {\ldots} aproximadament equivalents a una oració, usant
      regles senzilles i relativament independents de la llengua per a
      segmentar (dividir) cada text en oracions.
\item {\ldots} en mots i petites unitats multimot (entre dos i
      quatre mots) de gran repetitivitat.
\item {\ldots} equivalents a una oració, usant una anàlisi
      lingüística detallada del
      text per a determinar l'extensió de cada oració.
\end{enumerate}
\item Que hem de fer amb els bitextos existents per a poder reutilitzar la
   informació que contenen per a fer noves traduccions amb una memòria
   de traducció?
   
\begin{enumerate}
\item Passar-los a XML.
\item Segmentar cada un dels dos textos en oracions.
\item Segmentar els dos textos i alinear-los.
\end{enumerate}

% < QT10

\end{enumerate}

\section{Solucions}
\begin{enumerate}
\item (c)
\item (c)
\item (b)
\item (a)
\item (c)
\item (a)
\item El punt apareix en moltes construccions que no indiquen el final de
   una oració. Heus ací uns exemples i com detectar-los per a no
   segmentar.

   \begin{enumerate}
   \item Punts de milers (1.259), milions (1.032.200), decimals saxons
     (3.4), números de telèfon francesos (01.10.23.87.49), dates
     (20.01.1999), etc. \emph{Solució:} 
     Si detectem [xifra] ``.'' [xifra] (sense blancs), no
     segmentem.
     
    \item Punts en mig de sigles: CC(.)OO., EE(.)UU.,
      etc. \emph{Solució:} 
      si detectem [majúscula] ``.'' [majúscula] (sense blancs),
     no segmentem.
     
    \item Punts al final d'abreviatura de cortesia: Sr(.), Dra(.),
     Excm(.), etc. o d'altres que precedeixen noms propis (Avda.,
     Pça.) o números (Tel.). \emph{Estratègia de solució:}
     si detectem ``.'' [blanc] [minúscula], no segmentem;  si detectem
     ``.'' [blanc] [número], no segmentem;    
     si detectem ``.'' [blanc] [majúscula], què fem?: depén de
     l'abreviatura (la decisió és impracticable sense vocabularis de
     noms propis).
  
     \item Punts al final de sigles: CC.OO(.), O.N.U(.). \emph{Solució:}
      si detectem [majúscules] ``.'' [majúscules] ``.'', no segmentar.
     
     \item Punts en URIs i adreces de correu electrònic.
       \emph{Solució:} la millor seria una regla general (patró o expressió
     regular) que detectara aquestes entitats i evitara segmentar-les.
     Possibles escapatòries:  
     si detectem [minúscula] ``.'' [minúscula] (sense blancs), no
     segmentem.
     
     \item Punts suspensius (``...''). \emph{Solució:}
      no segmentar mai ``...'' si es troba.
     
 \end{enumerate}

\item (a)
\item (c)

% < SL10

\end{enumerate}

