\chapter{Memòries de traducció}
\label{se:memtrad}

\begin{quote}
  \textsl{Existing translations contain more solutions to more
    translation problems than any other existing resource}
  \citep{isabelle93p}
\end{quote}

\section{Introducció}

Una aproximació a la traducció humana assistida per ordinador (és a
dir, semiautomàtica) que està molt relacionada amb la traducció
directa és la que s'usa en les anomenades \emph{memòries de
  traducció}.\footnote{Com veurem més avall, en comptes de traduir mot
  a mot fent una simple substitució de cada mot origen pel(s) mot(s)
  meta corresponents, les memòries de traducció fan substitucions de
  fragments de més d'un mot, i, en lloc d'usar un diccionari bilingüe,
  usen una base de dades de fragments de més d'un mot prèviament
  traduïts.}  La noció bàsica \citep{somers96b,samuelson-brown96b} és
la utilitat de tenir a mà, quan s'està traduint un text nou, exemples
de frases similars i de les traduccions corresponents, provinents de
traduccions realitzades anteriorment. De fet, certs tipus de textos
com ara documents tècnics, informes anuals o manuals d'instruccions,
els quals se solen revisar freqüentment, sovint tenen moltes
repeticions. En aquests casos, la comparació de versions diferents del
que és essencialment el mateix text i la traducció repetitiva de
textos similars és innecessàriament laboriosa. A més, moltes vegades
el treball de traducció comporta un esforç creatiu considerable, com
ara quan es tracta de trobar una equivalència adequada a alguna
expressió especialment difícil de traduir; les memòries de traducció
permetrien no haver de repetir aquest esforç en el futur.

L'\textbf{objectiu} és, per tant, aprofitar traduccions anteriors per
a no repetir l'esforç quan s'han de fer traduccions noves. Ha de
quedar clar que, per a poder fer-ho, els textos originals i les
traduccions han d'estar en format informatitzat (fitxers de text).

\section{Bitextos}
\label{ss:bitextos}

Suposarem que, com a resultat del treball anterior de traducció, tenim
parells de textos $(E,D)$ on $E$ és el \emph{text esquerre} (en la
\emph{llengua esquerra}) i $D$ és el \emph{text dret} (en la
\emph{llengua dreta}), i volem traduir de la llengua esquerra a la
llengua dreta.\footnote{Parlem d'\emph{esquerra} i \emph{dreta} perquè
  pot ser que no siga important (o que no se sàpia) quin dels dos
  textos és l'original i quin és la traducció.}  De fet, quan dos
textos $E$ i $D$ són equivalents (és a dir, traducció un de l'altre)
direm que el parell $(E,D)$ és un \emph{bitext} o \emph{text
  paral·lel}.

Vegeu aquest exemple on la llengua esquerra és el català i la llengua
dreta, l'espanyol:
\begin{quote}
  $E$: ``Tenim textos equivalents i els volem aprofitar per a fer
  noves traduccions. Quan dos textos són equivalents diem que formen
  un bitext.''

  $D$: ``Tenemos textos equivalentes y los queremos aprovechar para
  hacer nuevas traducciones. Cuando dos textos son equivalentes
  decimos que forman un bitexto.''
\end{quote}

Però els bitextos complets no es poden aprofitar tal com estan perquè
és molt improbable que ens encarreguen de nou exactament la mateixa
tasca de traducció, és a dir, que ens encarreguen traduir de nou un
text $E'$ quan tenim ja el bitext $(E',D')$. El que sí que és probable
és que algunes parts del text nou $E'$ apareguen també en la part
esquerra d'alguns dels bitextos que ja tenim. Per això, necessitem
obtenir a partir d'ells bitextos més menuts, amb parts esquerres que
tinguen possibilitat de aparéixer de nou en el futur.

\subsection{Segmentació de bitextos}
La primera operació consisteix a \emph{segmentar} o \emph{dividir}
automàticament cada un dels dos textos en unitats més menudes, que
anomenarem \emph{segments}, usant algun criteri programable (vegeu més
avall).  La figura~\ref{fg:segmentat} mostra el resultat de la
segmentació dels textos $E$ i $D$. Com s'hi veu, pot ser que
inicialment el nombre de segments del text esquerre $E$ siga diferent
del nombre de segments del text dret $D$.
\begin{figure}
  \begin{center}
    \begin{tabular}{p{3cm}p{3cm}}
           $E$ & $D$      
    \end{tabular}
    \begin{tabular}{|p{3cm}|p{3cm}|}
\hline
        $e_1$ & $d_1$ \\\hline
        $e_2$ & $d_2$ \\\hline
        $e_3$ & $d_3$ \\\hline
        \ldots & \ldots \\\hline
        \ldots  & $d_M$ \\\hline
        \ldots \\\cline{1-1}
        $e_L$ \\\cline{1-1}
    \end{tabular}
  \end{center}
  \caption{Els bitextos $E$ i $D$, segmentats, respectivament, en $L$
    i $M$ segments: $E=e_1e_2\ldots e_L$ i $D=d_1d_2\ldots d_M$. En
    l'exemple, el text esquerre té dos segments més (és a dir, $L=M+2$).}
  \label{fg:segmentat}  
\end{figure}


\subsection{Alineament de bitextos. Unitats de traducció}

El resultat de la segmentació encara no és útil: no queda clara la
correspondència entre els segments esquerres i els segments
drets. Necessitem \emph{revisar la segmentació}, és a dir, ajuntar
segments o partir segments, en un costat o en altre, fins que tinguem
el mateix nombre de segments i siguen traducció mútua. D'aquesta
operació se'n diu \emph{alinear} el bitext.

Direm que un bitext $(E,D)$ està \emph{alineat} si les dues parts
tenen el mateix nombre $N$ de segments, $E= e_1 e_2 e_3 \ldots e_N$ i
$D= d_1 d_2 d_3 \ldots d_N$, i els seus segments són traducció mútua:
$e_1$ és traducció de $d_1$ (o viceversa), $e_2$ és traducció de
$d_2$, etc. És a dir, el text alineat ens proporciona $N$ bitextos
(segments paral·lels) $(e_1,d_1)$, $(e_2,d_2)$, $(e_3,d_3)$, etc., més
menuts (per això els escrivim amb minúscula); aquests bitextos
s'anomenen normalment \emph{unitats de traducció} (UT): vegeu la
figura~\ref{fg:alineat}.
\begin{figure}
  \begin{center}
    \begin{tabular}{p{3cm}p{3cm}}
           $E$ & $D$      
    \end{tabular}
    \begin{tabular}{|p{3cm}|p{3cm}|}
\hline
        $e_1$ & $d_1$ \\\hline
        $e_2$ & $d_2$ \\\hline
        $e_3$ & $d_3$ \\\hline
        \ldots & \ldots \\\hline
        $e_N$ & $d_N$ \\\hline
    \end{tabular}
  \end{center}
  \caption{Els bitextos $E$ i $D$, segmentats i alineats, en $N$
    unitats de traducció $(e_1,d_1), (e_2,d_2), \ldots (e_N,d_N)$}
  \label{fg:alineat}
\end{figure}



Així és més probable que quan ens donen un text nou $E'$ tinguem
traduccions per a alguns dels seus fragments. El bitext de més amunt
es podria alinear per a formar les unitats de traducció
\begin{center}
\pair{\em Tenemos}{\em Tenim}\\ 
\pair{\em textos equivalents}{\em textos  equivalents}\\ 
\pair{\em i els volem aprofitar}{\em y los queremos  aprovechar}\\ 
\ldots\\ 
\pair{\em formen un bitext}{\em forman un bitexto}
\end{center}

Com ja s'ha dit més amunt, una operació molt important per a la
reutilització o el \emph{reciclatge} de traduccions antigues és la
d'\emph{alinear} els textos i les traduccions existents per a
identificar fragments o \emph{unitats de traducció} que es puguen
reutilitzar posteriorment.  Una \emph{memòria de traducció} és una
base de dades en la qual cada fitxa (registre) conté una unitat de
traducció, i té, per tant, com a mínim dos camps: el text esquerre i
el text dret.

L'operació d'alineament de bitextos existents és una de les tasques
que es pot realitzar amb l'ajuda d'un programa de memòries de
traducció. La figura~\ref{fg:aliMT} mostra un esquema del procés.
\begin{figure}
{\small
$$
\mbox{\textsf{bitext}}\;\;\left\{\begin{array}{rcl}
\mbox{\textsf{text esquerre $E$}} &\to \mbox{\framebox{\parbox{1.25cm}{\textsf{segmen-
      tació}}}} 
\to \\
\mbox{\textsf{text dret $D$}} &\to \mbox{\framebox{\parbox{1.25cm}{\textsf{segmen- tació}}}} 
\to \\
\end{array}
\right.
\mbox{\framebox{\parbox{1.6cm}{\textsf{alineador- corrector assistit}}}}
\to \mbox{\parbox{1cm}{\textsf{UTs} $(e,d)$}} \to \mbox{\framebox{\parbox{1.4cm}{\textsf{Memòria de traducció}}}}
$$
}
\caption{Esquema del procés d'\emph{alineament} d'un bitext existent per a alimentar
  una memòria de traducció.}
\label{fg:aliMT}
\end{figure}

\subsubsection{Alineament automàtic}

L'alineament automàtic de textos traduïts no és una tasca senzilla;
són necessaris coneixements previs sobre les llengües involucrades
(per exemple, correspondències entre mots o alineaments prèviament
validats per una persona experta\footnote{O obtingut mitjançant
  mètodes estadístics con els descrits en l'apartat~\ref{ss:induc}.}),
per això, la majoria dels sistemes de memòria de traducció usen
mecanismes molt senzills per a segmentar els textos, tant per a
alinear bitextos com per a dividir un text esquerre nou en segments
per a cercar-los en la base de dades.\footnote{És important usar el
  mateix mètode per segmentar el bitext abans d'alinear-lo i per
  segmentar els nou text esquerre a traduir.} Per tant, els segments
obtinguts no són en general els \emph{ideals} (vegeu més avall).  Els
mecanismes de segmentació usuals intenten identificar unitats similars
a l'oració usant la puntuació i el format com a indicadors, amb la
idea que el nombre d'oracions serà bàsicament el mateix en el text
dret i l'esquerre (això pot fallar). Però és que, al contrari del que
podria semblar, no és gens senzill distingir quan un punt representa
el final d'una oració:
\begin{verbatim}
     [...] molt tard.   Després van anar [...] 
     [...] per CC.OO.   Els d'UGT no van [...] 
     [...] per CC.OO.   i per UGT [...]          
     [...] per al Sr.   Martínez [...]             
\end{verbatim}
En els dos primers casos el punt és el final de l'oració però en els
dos últims no. Cal definir clarament les regles de segmentació; els
programes de memòries de traducció solen permetre que la persona
usuària modifique o refine aquestes regles. De fet, hi ha un format
XML estàndard per a especificar i intercanviar regles de segmentació,
anomenat
SRX\footnote{\url{http://www.unicode.org/uli/pas/srx/srx20.html}}
(\emph{segmentation rules exchange}).

Convé, a més, esmentar un altre aspecte addicional important. Els
documents de text, a més de caràcters i paraules, contenen informació
de \emph{format} que cal considerar en el procés de segmentació i
alineament.  Quan es tracta de traduir documents de text, la persona
usuària vol alinear \emph{text} i en molts casos probablement no
necessita veure els codis de format per a validar o corregir un
alineament.\footnote{La situació és diferent quan s'estan traduint els
  missatges o textos inclosos en \emph{programes} d'ordinador, com a
  part de les tasques anomenades genèricament de \emph{localització}
  (adaptació de programes d'ordinador als usuaris d'una regió i idioma
  concrets); en aquest cas, pot ser molt útil veure tot el programa a
  més dels textos.}  A més, les unitats de traducció que se
n'obtinguen de l'alineament haurien de ser independents del format del
document. Els programes més recents resolen això amb \emph{filtres} o
\emph{conversors} per als formats de text més freqüents, filtres que
tracten d'ocultar al màxim possible a la persona usuària les
característiques de format dels documents perquè puguen concentrar-se
en les textuals.\footnote{A voltes, qui tradueix ha de gestionar
  explícitament les etiquetes de format per assegurar una bona
  traducció: tots els programes ofereixen la possibilitat
  d'\emph{editar etiquetes} manualment: les etiquetes s'agrupen i
  simplifiquen per fer més fàcil la faena.} Els professionals valoren
molt la capacitat de gestionar el format de manera senzilla i
eficient, ja que la preservació del format de les traduccions és una
de les tasques que els fa perdre més temps.

\subsubsection{Alineament assistit}

És possible que els dos textos no tinguen el mateix nombre
d'``oracions'' o que l'estratègia per a segmentar-los falle per alguna
causa i l'alineament no siga perfecte. La majoria dels programes de
memòria de traducció ofereixen a la persona usuària la possibilitat de
validar o modificar (unint o dividint segments en el text esquerre o
en el text dret) l'alineament automàtic inicial usant una interfície
senzilla i intuïtiva abans d'incorporar els segments resultants a la
memòria de traducció.

\begin{persabermes}{l'alineament ideal}
  Quin és l'alineament òptim d'un bitext? Quina és la millor manera de
  dividir-lo en unitats de traducció?  La longitud de les unitats de
  traducció pot anar des dels mots fins a les oracions senceres. La
  probabilitat que un fragment esquerre (procedent dels bitextos ja
  existents) $e$ aparega en un nou text $E'$ és tant més gran com més
  menut és el fragment. Però si el fragment és massa menut és més
  probable que la traducció present en la memòria de traducció siga
  més imprecisa per ambigua (poden aparéixer correspondències
  múltiples entre les quals s'hauria d'elegir: per exemple a una part
  esquerra $e$ li poden correspondre dues parts dretes $d$ i $d'$
  diferents en unitats de traducció diferents).  D'altra banda, si els
  fragments són massa llargs és més improbable que siguen ambigus,
  però és molt menys probable que es repetisquen exactament en textos
  futurs.\footnote{Per exemple, el fragment espanyol \emph{las
      decepciones} es pot correspondre en català amb \emph{les
      decebis} o \emph{les decepcions} però el fragment \emph{las
      decepciones sufridas} només pot aparéixer alineat amb \emph{les
      decepcions patides}.} El \emph{fragment ideal} seria el que és
  suficientment menut per a aparéixer sovint però suficientment
  complet com per a tenir una traducció constant. És a dir, per una
  banda, es dóna un compromís entre la \emph{cobertura} (fracció d'un
  text nou que podria ser traduït usant els fragments alineats) i la
  \emph{precisió} (correcció de les traduccions resultants).  La
  grandària ideal és, per tant, un compromís entre la cobertura dels
  fragments menuts i la precisió dels fragments més grans.
\end{persabermes}


\subsection{La memòria de traducció com a base de dades}

Una vegada alineats els bitextos les unitats de traducció s'organitzen
perquè tant el programa com la persona usuària hi puguen accedir
eficientment; per exemple, com una base de dades. S'ha de tenir en
compte que la utilitat de les memòries de traducció millora
considerablement amb la grandària del corpus de traduccions usades per
a omplir-les; per tant, no és estrany que una memòria de traducció
haja de gestionar una gran quantitat d'unitats de traducció. Molts
programes marquen les unitats de traducció amb un codi que indica la
temàtica o la naturalesa o el nom del bitext del qual s'ha extret les
unitats de traducció, de manera que la temàtica del nou document
servisca per a localitzar les unitats de traducció més adequades en
cada cas.

\section{Traducció amb memòries de traducció}

L'organització de les UT en una base de dades permet, a més,
\emph{recuperar} de la memòria de traducció, quan s'està traduint un
text nou $E'$, els segments esquerres, $e'_1, e'_2, \ldots$ i
\emph{construir}, partint dels segments drets corresponents, la
traducció desitjada $D'$.

La memòria de traducció pot contenir unitats de traducció amb segments
esquerres idèntics o similars. En cas de trobar un segment idèntic
(\emph{concordança exacta}, en anglés \emph{exact match}) per al qual
només hi haja una traducció disponible, només cal inserir-ne la
traducció directament.


Però, com que això succeïx poques vegades, ja que els segments són
normalment oracions i és difícil que es repetisquen \emph{exactament},
la major part dels sistemes comercials usen estratègies per a no
desaprofitar unitats de traducció que continguen parts esquerres
\emph{similars} a la nova (les anomenades \emph{concordances
  parcials}, o, en anglés, \emph{fuzzy matches}).


Alguns programes, si no troben una UT que té la part esquerra idèntica
a l'observada en el nou text ($e'$), però troben una, $(e,d)$, la part
esquerra $e$ de la qual es diferencia en un mot o en un cert
percentatge dels mots de $e'$, presenten com a \emph{traducció
  aproximada} la part dreta ($d$) corresponent a $e$.  Normalment, els
sistemes, quan troben un segment similar però no idèntic, destaquen
gràficament les diferències (per exemple, amb colors); així, la
persona usuària pot fer-hi les modificacions necessària perquè la
traducció resultant siga correcta. Normalment, se sol establir un
\emph{llindar} (en anglés \emph{fuzzy match threshold}) de manera que
no es presenten propostes per davall d'una certa \emph{puntuació de
  concordança parcial} mínima (en anglés \emph{fuzzy match
  score}). Les puntuacions de concordança parcial se solen expressar
com a percentatges, on 0\% indica falta total de concordança i 100\%
concordança exacta, i el llindar se sol establir per damunt del 60\%.

Alguns sistemes, fins i tot, són capaços d'usar les bases de dades
lèxiques o terminològiques de la persona usuària per a proposar
traduccions per als mots discordants.  Per exemple, si a la memòria hi
ha la UT \pair{\em Connecteu l'ordinador a la impressora.}{\em Conecte
  el ordenador a la impresora} però el nou text conté la frase
\emph{Connecteu l'ordinador a la \underline{xarxa}}, el programa pot
trobar les correspondències \pair{\em xarxa}{\em red} i \pair{\em
  impressora}{\em impresora} en una base de dades lèxica i usar-les
per a proposar la traducció correcta (\emph{Conecte el ordenador a la
  red}).  D'altres programes usen estratègies pròpies (no descrites)
per a ``assemblar'' o ``construir'' traduccions usant fragments de
parts dretes de més d'una UT.  En general, la utilitat d'una memòria
de traducció depén en gran part de la capacitat del sistema per a
proposar traduccions per a segments {\em similars} (i per a això s'han
de definir i usar criteris adequats de \emph{similitud}).

Hi ha dues modalitats d'ús de les memòries de traducció:
\begin{description}
\item[Interactiva:] Qui està traduint rep diverses propostes per a
  cada nou segment $e'$, entre les quals elegeix la més adequada per a
  produir la traducció corresponent $d'$. Aquesta modalitat comporta
  l'accés per part de qui tradueix a la memòria de traducció.
\item[Pretraducció:] Qui està traduint rep com a molt una única
  proposta per a cada nou segment $e'$, elegida automàticament. En
  aquesta modalitat, qui tradueix no té accés a la memòria de
  traducció.
\end{description}
\begin{figure}
  \begin{center}
    \begin{tabular}{p{3cm}p{4cm}}
           $E'$ & $D'$ en construcció      
    \end{tabular}
    \begin{tabular}{|p{3cm}|p{4cm}|}
\hline
        $e'_1=e_{234}$ (100\%)& $d'_1=d_{234}$ \\\hline
        $e'_2\simeq e_{112}$ (87\%) & posteditar $d_{112} \to d'_2$ \\\hline
        $e'_3\simeq e_{47}$ (93\%) & posteditar $d_{47} \to d'_3$ \\\hline
        $e'_4$ & generar $d_4$ desde zero \\\hline
        $e'_5=e_{51}$ (100\%) & $d'_5=d_{51}$ \\\hline
        \ldots & \ldots \\\hline
    \end{tabular}
  \end{center}
  \caption{Traducció d'un nou bitext $E'$ i els tipus de situacions de concordança que s'hi poden donar: concordança exacta per a $e'_1$ i $e'_5$, concordança parcial per a $e'_2$ i $e'_3$, i absència de concordança raonable per a $e'_4$.}
  \label{fg:pretrad}
\end{figure}
Tant en un cas com en l'altre, poden passar tres coses, tal com es veu
en l'exemple de la figura~\ref{fg:pretrad}:
\begin{itemize}
\item Que es done una concordança exacta, com en el cas dels segments
  $e'_1$ i $e'_5$ i per tant, només calga comprovar que la proposta de
  la memòria es pot usar com la seua traducció.
\item Que es done una concordança parcial, com en el cas dels segments
  $e'_2$ (similar a $e_{112}$) i $e'_3$ (similar a $e_{47}$), i calga
  posteditar, respectivament, les propostes $d_{112}$ i $d_{47}$ de la
  memòria de traducció, per a produir $d'_2$ i $d'_3$.
\item Que no es done cap concordança raonable, com en el cas del
  segment $e'_4$, i calga generar la traducció $d'_4$ des de zero.
\end{itemize}

Tant en el cas interactiu com en el de la pretraducció, qui tradueix
ha d'acabar la traducció. El procés es mostra en la
figura~\ref{fg:preMT}.
\begin{figure}
{\small
$$
\begin{array}{rcl}
\mbox{\textsf{text esquerre}} \to
\mbox{\framebox{\textsf{segmentació}}} \to &
\mbox{\framebox{\parbox{1.9cm}{\textsf{concordança i selecció de propostes}}}} & \to \mbox{\framebox{\textsf{postedició}}} \to \mbox{\parbox{1.4cm}{\textsf{text dret
    traduït i segmentat}}} \\[0.8cm]
& \uparrow \downarrow \mbox{\textsf{UTs}}& \\[0.5cm]
& \mbox{\framebox{\parbox{1.9cm}{\textsf{Memòria de traducció}}}} & \\
\end{array}
$$
}
\caption{Esquema del procés de traducció d'un nou text esquerre usant
  una memòria de traducció.}
\label{fg:preMT}
\end{figure}

\subsection{Ampliació de la memòria}

Una vegada feta la pretraducció o la selecció interactiva de propostes
de traducció para cada un dels segments del text esquerre $E'$, el
programa les mostra alineades amb els segments del text esquerre
perquè la persona usuària les puga posteditar i produir el text dret
correcte $D'$. Les noves unitats de traducció $(e',d')$ que s'hagen
produït en el procés es poden enviar a la memòria de traducció.  La
repetició del cicle pretraducció--correcció--enviament de noves UT a
la memòria enriqueix la memòria de traducció i permet traduir cada
vegada amb menys esforç, ja que la cobertura de la memòria augmenta.

% FIGURA ELIMINADA POR CONFUSA
% \begin{figure}
% $$
% \begin{array}{r}
% \mbox{\textsf{text esquerre segmentat}} \to \\
% \mbox{\textsf{text dret pretraduït i segmentat}} \to \\ \end{array}
% \mbox{\framebox{\parbox{1.6cm}{\textsf{alineador- corrector assistit}}}}
% \begin{array}{l}\to \mbox{\textsf{UTs}} \to
%   \mbox{\framebox{\parbox{2.1cm}{\textsf{Memòria de traducció}}}} \\
%   \to \mbox{\textsf{text dret corregit}}\end{array}
% $$
% \caption{Esquema del procés de \emph{correcció} del text pretraduït i
%   \emph{actualització} de la memòria de traducció.}
% \label{fg:corMT}


% \end{figure}


% TEXT que n'he eliminat...
%  També es pot donar el cas que una frase nova es
% puga traduir de més d'una manera perquè hi haja més d'una combinació
% de fragments pretraduïts que la cobrisca; en aquest cas, es pot usar
% un sistema d'avaluació (per exemple, estadístic) per a elegir la
% millor fragmentació o donar a la persona usuària la possibilitat de
% triar entre les possibles fragmentacions.

\section{Productes}

En l'actualitat, hi ha molts programes de traducció assistida per
ordinador basats en memòries de traducció disponibles comercialment
(\emph{SDL Trados} de SDL International, \emph{Déjà Vu} d'Atril,
\emph{IBM Translation Manager}, \emph{Transit} de Star, etc., per
nomenar algunes de les més conegudes). També hi ha una alternativa
interessant de codi obert i distribució gratuïta, anomenada
OmegaT.\footnote{\url{http://www.omegat.org}} Aquests programes de
traducció assistida són molt populars entre les persones que es
dediquen professionalment a la traducció, molt més populars que els
programes de traducció automàtica. Això pot ser, d'una banda, perquè
els professionals tenen així la impressió que el programa no tradueix
i els relega a un mer paper de correctors, sinó que \emph{organitza} i
fa més eficient el treball de traducció professional i, d'altra banda,
perquè les memòries de traducció \emph{conserven l'estil} i \emph{les
  decisions terminològiques} de traduccions anteriors, que poden
variar d'un equip a altre, mentres que els sistemes de traducció
automàtica solen basar-se en seleccions terminològiques i d'estil de
propòsit general, encara que siga dins d'una temàtica concreta.

S'ha de tenir en compte que la traducció automàtica pot constituir una
alternativa acceptable en aquells segments on la memòria de traducció
no pot fer una proposta raonable, i, de fet, molts programes de
traducció assistida per ordinador combinen l'accés a memòries de
traducció i l'accés a la traducció automàtica. El punt en el que les
propostes de la memòria de traducció comencen a ser menys útils que la
traducció automàtica depén de la cobertura de la memòria de traducció
per al tipus de text, de la llengua origen i la llengua meta, i, per
descomptat, del sistema concret de traducció automàtica: per a
llengües molt similars com ara l'espanyol i el català, podria passar
que només les concordances millors que, diguem-ne, el 95\% foren
acceptables, mentre que si les llengües són més distants, com
l'espanyol i el turc, podria passar que la traducció automàtica només
fóra útil per a puntuacions de concordança molt baixes.

Hi ha tecnologies de traducció automàtica que s'assemblen molt al
funcionament de les memòries de traducció, com ara la traducció
automàtica estadística (vegeu l'apartat \ref{ss:induc}). Un exemple
clàssic és l'edició bilingüe (espanyol--català) d'\emph{El Periódico
  de Catalunya} (vegeu l'epígraf~\ref{ss:ePdC}), que es prepara
diàriament amb un mètode completament automàtic que funciona en molts
aspectes de manera similar a una memòria de traducció.

% no són completament automàtiques, però no és imposible una
%automatització total del procés, especialment quan es disposa d'una
%gran quantitat de documents pretraduïts.  


\section{Intercanvi de memòries de traducció}

\subsection{El format d'intercanvi TMX}

Freqüentment, els traductors formen equips que col·laboren a l'hora de
produir les traduccions; quan usen memòries de traducció, és possible
que hi haja traductors que preferisquen un programa i uns altres que
en preferisquen un altre. Vol dir això que no podran compartir les
memòries de traducció que hagen anat construint? Per sort, no. En
agost de 1998 es va aprovar la versió 1.1 d'un format estàndard
anomenat TMX (\emph{Translation Memory eXchange}, ``intercanvi de
memòries de traducció''); quasi tots els programes gestors de memòries
de traducció poden escriure i llegir memòries en aquest format.  El
format TMX segueix les especificacions XML (vegeu
l'apartat~\ref{s3:SGML}); és a dir, les memòries TMX són un tipus de
document XML, definit, per tant, per una DTD
concreta.\footnote{\url{http://www.ttt.org/oscarstandards/tmx/tmx14b.html}}

\begin{figure}
\begin{center}
\begin{alltt}
<?xml version='1.0' encoding='ISO-8859-1' ?>
<!DOCTYPE tmx SYSTEM 'tmx13.dtd'>
<\textbf{tmx} version='1.3'>
 <\textbf{header} creationtool='Waikoloa' 
                  creationtoolversion='1.00'
                  datatype='plaintext'
                  segtype='paragraph'
                  adminlang='EN-US'
                  srclang='EN-US'
                  o-tmf='okLiteTM'>
 </\textbf{header}>
 <\textbf{body}>
 <!-- ... -->
   <\textbf{tu} tuid='511'>
   <\textbf{prop} type='tmkey'>a thesaurus error occurred word 
   is ending the current session</\textbf{prop}>
   <\textbf{tuv} xml:lang='EN-US'> 
    <\textbf{seg}>A thesaurus error occurred. Word is ending 
    the current session.</\textbf{seg}>
   </\textbf{tuv}>
   <\textbf{tuv} xml:lang='FR-FR'> 
    <\textbf{seg}>Une erreur s'est produite pendant l'exécution 
    du dictionnaire des synonymes. Word met fin à la 
    session en cours.</\textbf{seg}>
   </\textbf{tuv}>
  </\textbf{tu}>
  <\textbf{tu} tuid='512'>
   <\textbf{prop} type='tmkey'>a thumbnail preview is not 
    available for this file</\textbf{prop}>
   <\textbf{tuv} xml:lang='EN-US'>
    <\textbf{seg}>A thumbnail preview is not available for
         this file.</\textbf{seg}>
   </\textbf{tuv}>
   <\textbf{tuv} xml:lang='FR-FR'>
    <\textbf{seg}>Il n'y a pas d'aperçu disponible pour
         cette image.</\textbf{seg}>
   </\textbf{tuv}>
  </\textbf{tu}>
  <!-- ... -->
</\textbf{body}>
</\textbf{tmx}>
\end{alltt}
\end{center}
\caption{Exemple de memòria de traducció en TMX; s'hi mostren només
  dues unitats de traducció.}
\label{fg:tmx}
\end{figure}

La figura \ref{fg:tmx} mostra part d'una memòria de traducció en el
format TMX. S'hi mostren només dues unitats de traducció (\texttt{tu})
dins del cos (\texttt{body}), cada una amb el seu identificador únic
(\texttt{tuid}). Cada unitat de traducció conté dues variants
(\texttt{tuv}), cada una en una llengua
(\texttt{xml:lang="}\ldots\texttt{"}), a més d'un element
\texttt{prop} que conté la clau (\texttt{key}) per a cercar la unitat
de traducció en la base de dades. Abans del cos, l'element arrel
\texttt{tmx} conté una capçalera (\texttt{header}) amb informació
sobre la creació i les característiques de la memòria.

\subsection{Altres problemes}
Però, fins i tot quan ja s'ha resolt aquest problema tècnic,
l'intercanvi de memòries de traducció entre traductors o equips de
traducció diferents no està exempt de problemes. D'una banda, es poden
produir incoherències terminològiques i d'estil entre els fragments
procedents de grups diferents; les decisions en cas de conflicte
comporten mecanismes complexos de reconeixement d'autoritat o de
prestigi, que poden ser difícils de consensuar. D'altra banda,
l'organització, el manteniment i la explotació de grans memòries de
traducció distribuïdes (en les diverses màquines d'una xarxa) està
lluny de ser trivial. Per exemple, en el cas de l'espanyol i el
català, una gran memòria de traducció alimentada amb les traduccions
fetes només en l'àmbit de les administracions autonòmiques i locals
estalviaria grans quantitats de temps i diners a l'hora de mantenir la
documentació bilingüe d'aquestes institucions, però encara no s'ha
substanciat un recurs d'aquesta mena, malgrat la gran quantitat de
veus que n'han expressat la necessitat i la conveniència.

\section{Qüestions i exercicis}

\begin{enumerate}

\item Indica quina d'aquestes afirmacions és certa:
  \begin{enumerate}
  \item Les memòries de traducció són bàsicament sistemes de traducció
    directa i, per tant, la unitat bàsica de traducció que usen és el
    mot.
  \item Les memòries de traducció usen informació sobre les categories
    lèxiques dels mots per a decidir els alineaments.
  \item Per a no haver de traduir un text nou des de zero amb un
    sistema de ajuda a la traducció basat en memòries de traducció, és
    necessari que hi haja textos originals i traduïts que hagen estat
    alineats.
  \end{enumerate}

\item Una memòria de traducció es pot veure com una base de dades
  \ldots
  \begin{enumerate}
  \item \ldots on cada registre és una llengua i cada camp una unitat
    de traducció.
  \item \ldots on cada registre és una oració i cada camp un mot.
  \item \ldots on cada registre és una unitat de traducció i la
    variant en cada llengua es guarda en un camp diferent.
  \end{enumerate}

\item Quina característica dels textos que s'han de traduir fa que
  l'ús de memòries de traducció siga la solució adequada?
  \begin{enumerate}
  \item El fet que els textos estiguen escrits amb un lèxic monosèmic,
    és a dir, precís i no gens ambigu.
  \item La repetitivitat.
  \item La similitud entre les llengües origen i meta.
  \end{enumerate}

\item Quant al funcionament, a quins sistemes de traducció automàtica
  s'assemblen més les memòries de traducció?
  \begin{enumerate}
  \item Als sistemes de traducció automàtica directes o mot per mot.
  \item Als sistemes de traducció automàtica per interlingua.
  \item Als sistemes de traducció automàtica per transferència.
  \end{enumerate}

\item Les memòries de traducció comercials actuals segmenten i alineen
  els textos {\ldots}
  \begin{enumerate}
  \item {\ldots} fent un balanç òptim entre cobertura i precisió.
  \item {\ldots} usant la informació sintàctica com a pista.
  \item {\ldots} usant regles que analitzen la puntuació i el format.
  \end{enumerate}

\item Indica quina d'aquestes afirmacions és falsa:
  \begin{enumerate}
  \item Els resultats produïts per una memòria de traducció no
    necessiten revisió, ja que es basen en traduccions correctes
    realitzades anteriorment per professionals.
  \item Les memòries de traducció poden organitzar els segments i les
    traduccions corresponents en bases de dades similars a les bases
    de dades lèxiques o terminològiques.
  \item Una memòria de traducció és un sistema de traducció directa
    amb equivalències entre segments de text observades en textos
    anteriorment traduïts.
  \end{enumerate}

\item Les memòries de traducció usen els signes de puntuació per a
  segmentar les oracions abans d'alinear els textos. En particular,
  l'aparició d'un punt (``\texttt{.}'') és moltes vegades un bon
  indicador del final d'una oració, però no sempre. Quan no? Doneu
  almenys \emph{quatre} excepcions diferents a aquesta regla i
  descrigueu, en cada cas, una regla senzilla que permeta decidir amb
  seguretat raonable quan ens trobem en cada una d'aquestes
  excepcions, usant el mínim possible d'anàlisi lingüística del text.

\item La majoria de les memòries de traducció comercials divideixen
  els bitextos en unitats de traducció {\ldots}
  \begin{enumerate}
  \item {\ldots} aproximadament equivalents a una oració, usant regles
    senzilles i relativament independents de la llengua per a
    segmentar (dividir) cada text en oracions.
  \item {\ldots} en mots i petites unitats multimot (entre dos i
    quatre mots) de gran repetitivitat.
  \item {\ldots} equivalents a una oració, usant una anàlisi
    lingüística detallada del text per a determinar l'extensió de cada
    oració.
  \end{enumerate}

\item Que hem de fer amb els bitextos existents per a poder
  reutilitzar la informació que contenen per a fer noves traduccions
  amb una memòria de traducció?
  \begin{enumerate}
  \item Passar-los a XML.
  \item Segmentar cada un dels dos textos en oracions.
  \item Segmentar els dos textos i alinear-los.
  \end{enumerate}

\item Estem traduint un segment en un programa de traducció assistida
  (com ara OmegaT) i el programa ens dóna una sèrie de propostes que
  vénen de la memòria de traducció. Quin d'aquests indicadors indica
  millor l'esforç que haurem de fer per acabar de traduir el segment?
  \begin{enumerate}
  \item El percentatge de concordança parcial de la millor proposta.
  \item El nombre de propostes.
  \item La longitud en paraules de la millor proposta (com més llarga,
    millor).
  \end{enumerate}

\item La majoria dels programes de traducció assistida basats en
  memòries de traducció no donen una de les tres informacions
  següents:
  \begin{enumerate}

  \item El percentatge de coincidència entre el nou segment a traduir
    i el segment origen de la unitat de traducció proposada.
  \item Els mots que cal canviar en el segment meta de la unitat de
    traducció proposada.
  \item Els mots del segment origen de la unitat de traducció
    proposada que es diferencien de les del nou segment a traduir.
  \end{enumerate}

\item Quina d'aquestes característiques d'un treball de traducció el
  fa més tractable amb memòries de traducció?
  \begin{enumerate}
  \item La repetitivitat dels textos.
  \item La proximitat entre les llengües origen i meta.
  \item Que els textos origen i meta estiguen codificats en ISO-8859-1
    (\emph{Latin-1}).
  \end{enumerate}

\item Per poder explotar les traduccions presents en un bitext (o text
  paral·lel) en un programa d'ajuda a la traducció basat en memòries
  de traducció \ldots 
  \begin{enumerate} 
  \item \ldots hi ha prou amb incloure els bitexts com a font
    d'unitats de traducció per al seu ús.
  \item \ldots és necessari alinear els segments prèviament; aquesta
    operació es pot fer automàticament, encara que pot requerir
    supervisió.
  \item \ldots primer cal convertir el bitext al format binari que use
    el programa d'ajuda a la traducció que estiguem utilitzant.
  \end{enumerate}

\item En general, l'ús d'un programa gestor de memòries de traducció
  fa que el procés de traducció siga més eficient quan \ldots
  \begin{enumerate}
  \item \ldots els textos a traduir són curts.
  \item \ldots els textos a traduir són molt repetitius.
  \item \ldots la llengua origen i meta de la traducció pertanyen a la
    mateixa família de llengües.
  \end{enumerate}

\item Com podem generar una memòria de traducció a partir d'un text i
  de la seua traducció? 
  \begin{enumerate}
  \item Cal segmentar i alinear els segments.
  \item Cal segmentar el text, però l'alineament no és necessari
    perquè ja sabem que un text és traducció de l'altre.
  \item No es pot, les memòries de traducció es creen en anar traduint
    els segments.
  \end{enumerate}

\item Podem usar una memòria de traducció amb segments en anglés i
  espanyol per traduir de l'alemany a l'espanyol? 
  \begin{enumerate}
  \item Sí, si tracten del mateix tema.
  \item Sí, si la longitud dels segments és la mateixa.
  \item No.
  \end{enumerate}
\end{enumerate}

\section{Solucions}
\begin{enumerate}
\item (c)
\item (c)
\item (b)
\item (a)
\item (c)
\item (a)
\item El punt apareix en moltes construccions que no indiquen el final
  de una oració. Heus ací uns exemples i com detectar-los per a no
  segmentar.
  \begin{enumerate}
  \item Punts de milers (1.259), milions (1.032.200), decimals saxons
    (3.4), números de telèfon francesos (01.10.23.87.49), dates
    (20.01.1999), etc. \emph{Solució:} Si detectem [xifra] ``.''
    [xifra] (sense blancs), no segmentem.
     
  \item Punts en mig de sigles: CC(.)OO., EE(.)UU.,
    etc. \emph{Solució:} si detectem [majúscula] ``.'' [majúscula]
    (sense blancs), no segmentem.
     
  \item Punts al final d'abreviatura de cortesia: Sr(.), Dra(.),
    Excm(.), etc. o d'altres que precedeixen noms propis (Avda., Pça.)
    o números (Tel.). \emph{Estratègia de solució:} si detectem ``.''
    [blanc] [minúscula], no segmentem; si detectem ``.'' [blanc]
    [número], no segmentem; si detectem ``.'' [blanc] [majúscula], què
    fem?: depén de l'abreviatura (la decisió és impracticable sense
    vocabularis de noms propis).
  
  \item Punts al final de sigles: CC.OO(.), O.N.U(.). \emph{Solució:}
    si detectem [majúscules] ``.'' [majúscules] ``.'', no segmentar.
     
  \item Punts en URIs i adreces de correu electrònic.  \emph{Solució:}
    la millor seria una regla general (patró o expressió regular) que
    detectara aquestes entitats i evitara segmentar-les.  Possibles
    escapatòries: si detectem [minúscula] ``.'' [minúscula] (sense
    blancs), no segmentem.
     
  \item Punts suspensius (``...''). \emph{Solució:} no segmentar mai
    ``...'' si es troba.     
  \end{enumerate}

\item (a)
\item (c)
\item (a)
\item (b)
\item (a)
\item (b)
\item (b)
\item (a)
\item (c)

\end{enumerate}

