\chapter{Traducció automàtica espanyol--català}
\label{se:PdTACC}

La inclusió d'aquest apèndix en el llibre té tres objectius:
\begin{enumerate}
\item Estudiar amb una miqueta més de detall els problemes que
  planteja la traducció automàtica entre dues llengües
  emparentades. Podríeu pensar que, sent l'espanyol i el català tan
  similars sintàcticament, els problemes serien poc importants: el
  capítol intenta convéncer-vos que les coses no són tan senzilles com
  podrien semblar a primera vista.
\item Il·lustrar, amb un parell de llengües concret, alguns dels
  conceptes tractats en els capítols anteriors.
\item Donar una breu notícia de les experiències de traducció
  automàtica espanyol--català existents.
\end{enumerate}



\section{Problemàtica de la traducció automàtica espanyol--català}

\subsection{Introducció}

Les aplicacions potencialment més interessants de la TA
espanyol--català s'em\-mar\-quen dins de l'anomenada {\em
  normalització lingüística}, és a dir, l'esforç de les societats de
parla catalana per promoure'n l'ús normal en tots els àmbits; un
exemple actual el constitueixen els servidors d'Internet
d'institucions públiques i d'empreses privades dels territoris de
parla catalana, on la presència del català és encara minoritària. Quan
la llengua original dels documents és l'espanyol, es podria usar un
sistema de TA per a generar esborranys de documents catalans (o, fins
i tot, documents pràcticament correctes si els documents espanyols
estan escrits en un llenguatge controlat).

En el cas concret de l'espanyol i el català, la proximitat lingüística
entre les dues llengües fa que siga abordable el disseny de sistemes
de traducció automàtica que generen textos d'un nivell de correcció
tal que resulte més rendible revisar el resultat en brut produït pel
programa que fer la traducció completa (mireu la p.~\ref{pg:cost}).


En aquest capítol es presenten alguns dels problemes més importants
amb què es pot trobar qui vulga dissenyar un sistema de traducció
automàtica per a traduir textos de l'espanyol al català. A la vista de
la notable similitud lingüística existent entre les dues llengües, es
podria pensar que la tasca de traducció automàtica podria, en la
majoria dels casos, ser tan senzilla com substituir un a un els mots
espanyols pels seus equivalents catalans. De fet, el model de
traducció automàtica \emph{mot per mot} (definit en la
pàg.~\pageref{pg:mpm}, i que no s'ha de confondre amb el que se sol
anomenar \emph{traducció literal}) és el model de referència que
usarem en aquest capítol: els tres grups de {\em problemes} que es
presenten en aquest capítol són alguns ---no tots--- dels que no resol
el model mot per mot: la segmentació del text origen, l'homografia i
les divergències sintàctiques.

\subsection{Segmentació del text origen}

La segmentació d'un text en mots sol ser normalment molt senzilla: el
programa pot usar els blancs, els tabuladors, els finals de línia o
els signes de puntuació com a fronteres entre mots. Però de vegades no
és tan fàcil: per exemple, l'espanyol uneix moltes vegades diversos
mots en un sol mot, sense que s'hi puguen distingir els mots
components; en català, llevat de contraccions com \emph{al},
\emph{pels}, i \emph{del}, sempre queda alguna indicació d'aquesta
unió, com ara un apòstrof o un guionet. Per exemple, en espanyol, els
pronoms enclítics s'uneixen a l'imperatiu, a l'infinitiu i al gerundi,
i moltes voltes fan que en canvie la forma (vegeu
l'epígraf~\ref{s3:STMorf}). Per sort, aquests problemes es poden
resoldre de manera senzilla usant analitzadors morfològics com els que
es descriuen en l'epígraf~\ref{s3:anmor}.

\subsection{Homografia}

L'homografia pot produir ambigüitat lèxica categorial o fins i tot
aparéixer entre mots de la mateixa categoria lèxica. L'homografia
apareix quan un mot (anomenat usualment \emph{homògraf}) té més d'una
anàlisi morfològica possible (vegeu
l'apartat~\ref{ss:amblex}). L'espanyol ---com les altres llengües
romà\-ni\-ques--- té molts homògrafs. Una de les fonts més importants
d'homografia és la coincidència entre algunes terminacions de la
flexió verbal i algunes terminacions de la flexió nominal i adjectival
(\emph{-a}, \emph{-as}, \emph{-o}, \emph{-e}, \emph{-es}), ja que
involucra categories lèxiques obertes amb molts membres.\footnote{De
  vegades, els mots homògrafs comparteixen una semàntica relacionada,
  com \emph{ahorro}, i altres vegades no, com \emph{oso}.} Però hi ha,
a més, altres fonts menys productives d'ambigüitat, com ara la
coincidència d'algunes de les terminacions del present d'indicatiu
dels verbs en \emph{-ar} amb les del present de subjuntiu dels verbs
en \emph{-er} i \emph{-ir} i al revés. Finalment, hi ha algunes
homografies fortuïtes (algunes particularment freqüents, com ara
\emph{para}, preposició i verb; \emph{una}, determinant i verb, i \emph{como}, radverbi relatiu, preposició i verb).

Per a il·lustrar aquest fet, es presenta un assaig de classificació 
---no exhaustiva---  dels homògrafs espanyols:

\begin{enumerate}
\item Homografia verb conjugat--substantiu:
 \begin{enumerate}

   \item En \emph{-a}: 
   \begin{itemize}
   \item Pres.\ ind., 3a pers.\  sing.\ (1a conj.) / subst.\ fem.\ sing.: \emph{casa}, \emph{pinta},
   \emph{ sala}, \emph{toma}, \emph{entrega}, \emph{osa}.
   \item Pres. subj., 1a i 3a pers.\ sing.\ (2a i 3a conj.) / subst.\ fem.\ sing.:
       \emph{bata}, \emph{tema}, \emph{meta}
   \item Altres: \emph{era} (verb \emph{ser}, 1a i 3a pers.\ sing.\
     pretèrit imperf. i subst.\ fem\. sing.).
   \end{itemize} 

   \item En \emph{-as}:
   \begin{itemize}
   \item Pres.\ ind. 2a pers.\ sing. (1a conj.) / subst.\ fem.\ pl.:
       \emph{casas}, \emph{salas}, \emph{tomas}, \emph{entregas}, \emph{osas};
   \item Pres.\ ind. 2a pers.\ sing (2a i 3a  conj.) / subst.\ fem.\ pl.:
       \emph{batas}, \emph{temas}, \emph{metas}.
   \item Altres: \emph{eras}.
   \end{itemize}

   \item En \emph{-e}:
   \begin{itemize}
   \item Pres.\ subj., 1a/3a pers.\ sing.\ (1a conj.) / subst.\ masc.\  i fem.\
sing.:
       \emph{cante}, \emph{deje}, \emph{sobre}, \emph{pose}, \emph{apunte}
   \item Pres. ind., 3a pers.\ sing.\ (1a conj.) / subst.\ masc.\  i fem.\
sing.: \emph{vale}.
   \item Altres: \emph{traje} (verb \emph{traer}, 1a pers.\ sing.\
     pretèrit indefinit i subst.\ masc.\ sing.)
   \end{itemize}

   \item En \emph{-es}:
   \begin{itemize}
   \item Pres.\ subj., 2a pers.\ sing.\ (1a conj.) / subst.\ masc.\  i fem.\
pl.: \emph{sales} (verb \emph{salar}), \emph{ases} (verb \emph{asar}), 
     \emph{cantes}, \emph{dejes}, \emph{sobres}, \emph{poses}, \emph{apuntes}
   \item Pres. ind., 2a pers.\ sing.\ (1a conj.) / subst.\ masc.\  i fem.\
pl.: \emph{vales}, \emph{sales} (verb \emph{salir}), \emph{ases} (verb
\emph{asir}).
   \end{itemize}
 

   \item En \emph{-o}: 
   \begin{itemize}
     \item 1a pers.\ del
      present d'indicatiu / subst.\ masc.\ sing.: \emph{oso}, \emph{remiendo}, \emph{riego}, \emph{mando}, 
      \emph{canto}, \emph{cardo}, \emph{recibo}, \emph{abono}, \emph{saldo};
     \item altres: \emph{vino}.
   \end{itemize}  

   \item En \emph{-os}:
       marchamos (1a pers.\ pl. present i pretèrit perfet simple
       d'indicatiu i subst.\ masc.\ pl.).

   \item Altres terminacions: \emph{sal} (verb \emph{salir})
       \emph{mentís}, \emph{pagaré}.
  
   
\end{enumerate}
\item Homografia verb conjugat--adjectiu:
 \begin{enumerate}

   \item En \emph{-a}: 
   \begin{itemize}
   \item Pres.\ ind., 3a pers.\  sing.\ (1a conj.) / adj.\ fem.\ sing.: {\em
       pinta}, \emph{monda},
   \emph{ baja}, \emph{linda}.
   \item Pres. subj., 1a i 3a pers.\ sing.\ (2a i 3a conj.) / adj.\ fem.\ sing.:
       \emph{viva}.
   \end{itemize} 

   \item En \emph{-as}:
   \begin{itemize}
   \item Pres.\ ind. 2a pers.\ sing. (1a conj.) / adj.\ fem.\ pl.:
       \emph{pintas}, \emph{bajas}, \emph{mondas}, \emph{lindas};
   \item Pres.\ ind. 2a pers.\ sing (2a i 3a  conj.) / adj.\ fem.\ pl.:
       \emph{vivas}.
   \end{itemize}

   \item En \emph{-e}: 
   \begin{itemize}
   \item Pres.\ subj.\ 1a/3a. pers.\ sing. (1a conj.) / adj.\ masc.\ i fem.\
     sing.: \emph{leve},  \emph{ausente}, \emph{presente}.
   \end{itemize}

   \item En \emph{-es}: 
   \begin{itemize}
   \item Pres.\ subj.\ 2a pers.\ sing. (1a conj.) / adj.\ masc.\ i fem.\
     sing.: \emph{leves}, \emph{ausentes}, \emph{presentes}.
   \end{itemize}

   \item En \emph{-o}: 
   \begin{itemize}
     \item 1a pers.\ del
      present d'indicatiu / adj.\ masc.\ sing.: \emph{pinto}, \emph{mondo}, \emph{bajo}, \emph{lindo},  \emph{vivo}.
   \end{itemize}  

\end{enumerate}

\item Homografia verb conjugat--verb conjugat (molt difícil de resoldre):
\begin{enumerate}
\item Entre verbs de la 1a conj.\ i verbs de la 2a o 3a conj.:
  \begin{itemize}
  \item \emph{sentir}/\emph{sentar}: \emph{siento}, \emph{sientes}, {\em
      siente}, \emph{sienten}, \emph{sienta}, \emph{sientas}, \emph{ sientan}.
  \item \emph{mentir}/\emph{mentar}: com \emph{sentir}/\emph{sentar}
  \item \emph{vendar}/\emph{vender}: \emph{vendo}, \emph{venda}, {\em
      vendas}, \emph{vendamos}, \emph{vendáis}, \emph{vendan},
    \emph{vende}, \emph{vendes}, \emph{vendemos}, \emph{vendéis}, {\em
      venden}.
  \item \emph{salir}/\emph{salar}: \emph{sales}, \emph{sale}, \emph{salen}
  \item \emph{asir}/\emph{asar}: como \emph{salir}/\emph{salar}
  \item \emph{poder}/\emph{podar}: \emph{podamos}, \emph{podáis}, {\em
      podemos}, \emph{podéis}.
  \item \emph{vengar}/\emph{venir}: \emph{vengo}, \emph{vengas}, {\em
      venga}, \emph{vengamos}, \emph{vengáis}, \emph{vengan}.
  \end{itemize}

\item  Entre la 1a pers.\ pl. del present d'indicatiu i del pretèrit perfet
     simple (``pretèrito indefinido'') dels verbs regulars de la 1a i
     3a conjs.: {\em
       amamos}, \emph{cantamos}, \emph{conseguimos}, etc.
\item Altres casos: \emph{amase},  \emph{amasen}, \emph{amases} ({\em
    amar}, \emph{amasar}); fui, fuiste, ... (\emph{ir} i \emph{ser}),
  \emph{ven} (\emph{ver} i \emph{venir}), etc.
\end{enumerate}


\item Homògrafs verb conjugat--preposició: \emph{bajo}, {\em
    cabe}, \emph{entre}, \emph{para}, \emph{sobre}.

\item Homògrafs adjectiu--preposició: \emph{bajo}.

\item Homògrafs substantiu--preposició: \emph{ante}, \emph{sobre}.

\item Homògrafs verb conjugat--determinant:  \emph{uno}, \emph{una},
  \emph{unas} (\emph{unir})
    
\item Homògrafs verb conjugat--adverbi: \emph{así} (\emph{asir}),
    \emph{fuera} (\emph{ser}, \emph{ir}), \emph{ arriba} (\emph{arribar}), {\em
      adelante} (\emph{adelantar}), \emph{cerca} (\emph{cercar}).

\item Homògrafs adjectiu--adverbi: \emph{mucho}, \emph{poco}, {\em
    fuerte}...

\item Homògrafs substantiu--adverbi: \emph{antes}, \emph{tanto},
  \emph{mal}, \emph{bien}...

\item Homògrafs adjectiu--substantiu: \emph{complejo}, {\em
    impreso}, \emph{derecho}...

\item Homògrafs determinant--pronom
    \emph{la}, \emph{los}, \emph{las}, \emph{lo} (en ``lo que'', ``lo grande'')

\item Altres homògrafs: \emph{como} (conjunció i forma de \emph{comer}), \emph{ora} 
  (conjunció i forma de \emph{orar}), \emph{bien} (conjunció, substantiu i
adverbi)

\end{enumerate}


\subsection{Divergències de traducció}

Imaginem que hem pogut segmentar el text espanyol i que hem resolt 
correctament les ambigüitats
lèxiques; si encara decidim fer la traducció mot per mot, ens
trobarem que hi ha certes construccions per a les quals la
traducció no és correcta, ja que els mots catalans no es
corresponen mot per mot amb els espanyols. Vegem quins són 
alguns dels problemes:

\begin{description}
\item[Concordança de gènere i nombre:] De vegades el gènere i el
  nombre d'un mot varien de l'espanyol al català. La dificultat per a
  un sistema de traducció automàtica apareix a l'hora de propagar el
  gènere i el nombre del nucli d'un sintagma als modificadors que hi
  hagen de concordar: \emph{su único amparo} $\rightarrow$ \emph{la
    seua única empara}; \emph{un buen postre} $\rightarrow$ \emph{unes
    bones postres}. Els problemes augmenten si la concordança s'ha
  de produir entre sintagmes distants: \emph{el calor producido por el
    motor ha resultado ser nefasto} $\rightarrow$ \emph{la calor
    produïda pel motor ha resultat ser nefasta}. Un problema similar
  el presenta l'establiment (opcional) de la concordança del
  participi, inexistent en espanyol en situacions com ara
  \emph{todavía no la hemos estudiado con profundidad} $\rightarrow$
  \emph{encara no l'hem estudiada amb profunditat}.
\item[L'article neutre:] L'espanyol posseeix l'anomenat {\em
    article neutre}, que no té correspondència en  català estàndard
  (\emph{lo que me dijiste} $\rightarrow$ \emph{el que em vas dir});
  presenten dificultat especial les construccions usades per a
  expressar l'abstracció o la intensitat: 
  \emph{recibirá el informe lo más pronto posible}
  $\rightarrow$ \emph{rebrà l'informe el més aviat possible};
  \emph{me asusta lo grande que es} $\rightarrow$ \emph{m'espanta com
    és de gran}.
\item[Els possessius:] De vegades, el català usa articles
  determinats i construccions amb el pronom feble \emph{en} 
  on l'espanyol usa possessius: \emph{cuando hagas cosas así
    debes valorar sus consecuencias} $\rightarrow$ \emph{quan
    faces coses així n'has de valorar les
    conseqüències}. 
\item[Els relatius:]
El principal problema apareix quan es volen traduir oracions que
contenen 
el relatiu possessiu \emph{cuyo},
inexistent en català, on el més senzill és 
usar una construcció amb {\em
  qual}, que, a més, presenta un esquema de concordança
diferent (\emph{qual} ha de concordar amb l'antecedent, mentre {\em
  cuyo} concorda amb el nom que el segueix):
\emph{el contribuyente cuyos informes hemos solicitado llegará tarde} 
$\rightarrow$ \emph{el contribuent els informes del qual hem
  sol·licitat 
arribarà tard} (vegeu el final de l'apartat~\ref{s3:transyn}).
\item[Els pronoms febles:]
Els principals problemes es troben en la traducció de \emph{lo}, ja que
pot correspondre 
en català a alguna forma del pronom masculí singular {\em
  lo} o a alguna forma del
pronom neutre \emph{ho}; en la traducció de 
\emph{se}, el qual correspon normalment al reflexiu 
català \emph{se} però
en les combinacions espanyoles \emph{se la}, \emph{se lo}, etc. pot
correspondre de vegades a alguna forma de \emph{li} o \emph{els}, i en
el fet que l'espanyol no té equivalents dels pronoms catalans
adverbials \emph{en} i \emph{hi}  (\emph{me $\emptyset$ dio uno}
$\rightarrow$
\emph{me'n va donar un}); \emph{$\emptyset$ había dos salidas}
$\rightarrow$ \emph{hi havia dues eixides}; \emph{no $\emptyset$
  $\emptyset$ dejó una} $\rightarrow$ \emph{no n'hi va deixar cap}).
\item[Règim preposicional:] Hi ha diferències notables entre
  els règims preposicionals espanyol i català: les
  preposicions espanyoles davant de \emph{que} completiu no apareixen
  en català (\emph{el hecho de que me hable} $\rightarrow$ \emph{el
    fet que em parle}); algunes preposicions no són possibles en català
  davant d'infinitiu (\emph{el juego consiste en ganar...}
  $\rightarrow$ \emph{el joc consisteix a guanyar...}), etc.
\end{description}

\section{Experiències de TA espanyol--català}
\label{se:ETACC}

En aquesta secció es descriuen breument quatre experiències de
traducció automàtica de l'espanyol al català (SALT, el traductor
espanyol--català de Lucy Software, els traductors Automatictrans i el
del \textit{El Periòdico de Catalunya}, interNOSTRUM), i una d'elles
(Apertium) amb més detall.

\subsection{SALT, de la Generalitat Valenciana}


El programa SALT (la versió actual és la 4.0) porta el nom de
l'antic\emph{Servei d'Assessorament Lingüístic i Traducció} de la
Conselleria de Cultura, Educació i Ciència (ara Conselleria
d'Educació, Investigació, Cultura i Esport) de la Generalitat
Valenciana; es tracta d'un programa que s'executa en els sistemes
operatius Windows, GNU/Linux i MacOS. El desenvolupament del programa
el va iniciar a finals dels noranta per part d'un equip de
programadors dirigit per Rafael Pinter sota la direcció lingüística de
Josep Lacreu, en aquell moment responsable d'aquest servei.
Inicialment, la disponibilitat del programa va ser més aviat reduïda i
el seu llançament es va retardar per les discussions quant a
l'estàndar de valencià que havia de produir; actualment es pot
descarregar gratuïtament de diversos servidors d'Internet\footnote{com
  ara \url{http://www.ceice.gva.es/polin/val/salt/apolin_salt4.htm} i
  \url{https://www.softcatala.org/wiki/Rebost:Salt}} i també el
distribueixen els serveis de normalització lingüística d'algunes
universitats.  SALT 4.0 s'executa com una extensió dels processadors
de textos LibreOffice i OpenOffice.org, tradueix textos en espanyol a
la variant valenciana del català i està concebut també com una ajuda a
les persones que volen començar a generar documents en valencià (entre
altres eines, inclou diccionaries i guies de consulta completíssimes).
L'Acadèmia Valenciana de la Llengua va declarar \emph{oficials} ``els
continguts'' del programa SALT 2 (acord de 20 de maig del
2002). \footnote{L'any 2000, l'empresa Autotrad de València va llançar
  el programa Ara, llançat. El gerent de l'empresa era Rafael Pinter,
  responsable informàtic de SALT. Ara era bàsicament una versió
  bastant millorada de la primera versió de SALT, amb una aparença
  molt similar però amb algunes diferències: p.e., produïa textos en
  català oriental estàndard, podia dialogar amb la persona usuària en
  espanyol i en català, i permetia programar tasques de traducció
  perquè s'executaven sense necessitat que la persona usuària les
  atenguera. El cost (l'any 2004) era de 45 euros per llicència. El
  lloc web de l'empresa\footnote{\url{http://www.ara-autotrad.es}} no
  sembla funcionar correctament, i és possible que el programa ja
  s'estiga comercialitzant.}

\subsection{El traductor espanyol--català de Lucy Software}

El sistema de traducció automàtica espanyol--català de Lucy Software,
originalment desenvolupat per l'empresa Incyta de Cornellà en
col·laboració amb la Universitat Autònoma de Barcelona és un sistema
de transferència sintàctica estàndard (vegeu
l'apartat~\ref{s3:transyn}), hereu del sistema METAL de l'empresa
Siemens. El seu desenvolupament va anar passant d'una empresa a altra:
en l'actualitat el desenvolupa la multinacional Sail Labs i el
distribueix l'empresa Incyta, S.L.. El programa es pot usar en
Internet\footnote{\url{http://www.lucysoftware.com/catala/traduccio-automatica/kwik-translator-/}}
i els resultats son de gran qualitat.

\subsection{El traductor d'\emph{El Periódico de Catalunya} i AutomaticTrans}
\label{ss:ePdC}

Una experiència interessant \citep{fiteperiodico} de traducció
espanyol--català per a la disseminació és l'edició bilingüe del diari
\emph{El Periódico de Catalunya};\footnote{Disponible per Internet:
  \url{http://www.elperiodico.es}.} el text original ---en espanyol
la major part de les vegades--- es tradueix usant un sistema de
traducció automàtica basat en corpus combinat en tècniques similars a
les \emph{memòries de traducció} (vegeu el capítol~\ref{se:memtrad}) i
després és revisat pels redactors de tancament del mateix periòdic
abans de ser publicat.

Un programa similar (i, segons les nostres notícies, d'origen comú) a
l'usat per \emph{El Periódico de Catalunya} s'anomenava abans
AutomaticTrans i ara probablement el comercialitza l'empresaAT
Language
Solutions\footnote{\url{https://www.at-languagesolutions.com/}}


\subsection{interNOSTRUM}

Un equip d'investigadors de la Universitat d'Alacant, finançat per
l'extinta Caja de Ahorros del Mediterràneo i per la mateixa
Universitat, va desenvolupar entre 1998 i 2006 sota la direcció d'un
dels autors d'aquest llibre un sistema de traducció automàtica
espanyol--català anomenat \textsf{interNOSTRUM}
\citep{canals01a,canals01b}. L'objectiu del projecte era desenvolupar
un sistema de traducció automàtica de l'espanyol a les variants
estàndards del català i el sistema invers corresponent. Durant l'últim decenni, ha estat un dels sistemes de traducció automàtica més usats en Internet.

La versió actual d'{\sf interNOSTRUM} (que va esta accessible de forma
gratuïta a través de l'URL \url{http://www.internostrum.com} i que el
gener de 2016 encara estava accessible a través de l'adreça
\url{http://torsimany.ua.es/index.php}) genera, quasi instantàniament,
esborranys de traduccions al català llestes per a ser corregides
(posteditades). 

{\sf interNOSTRUM} tradueix textos en formats ANSI, HTML i RTF de
l'espanyol al català oriental i al revés i permet la navegació
traduïda per Internet (és a dir, permet la traducció instantània dels
documents que es vagen visitant sense haver d'invocar explícitament el
traductor).  

El traductor estava escrit per executar-se sobre el sistema operatiu
GNU/Linux i és encara accessible, com ja s'ha dit, a través d'un
servidor d'Internet;\footnote{Tot i que ja no es manté: també hi ha
  disponible una versió per a servidors basats en el sistema operatiu
  Windows.} i és un sistema de transferència morfològica avançada com
el descrit en l'apartat~\ref{s3:STMorf}; el disseny del sistema és
molt similar al del sistema Apertium que es descriu més avall en la
secció~\ref{ss:apertium}, del qual és precursor.

\subsection{Apertium}
\label{ss:apertium}

Apertium\footnote{\url{www.apertium.org}} \citep{forcada2011apertium},
iniciat a la Universitat d'Alacant el 2005, és una plataforma de
programari lliure o de codi font obert que permet construir sistemes
de traducció automàtica de transferència morfològica avançada (com els
de l'apartat~\ref{s3:STMorf}); això vol dir que es pot descarregar i
copiar lliurement però també que programadors i lingüistes poden
modificar el programari, els diccionaris, les regles, etc. i
distribuir versions modificades, ja que a més de l'executable del
programari que necessitem per usar-lo, se'n distribueix el codi font,
és a dir, la forma del programari que permet als experts modificar-lo.

El primer sistema que es va construir sobre la plataforma Apertium va
ser el sistema espanyol--català (en l'actualitat hi ha disponibles en
Apertium més de 40 sistemes de traducció automàtica diferents).

Apertium és pot usar gratuïtament en línia a través de moltes
webs\footnote{Per exemple: \url{http://www.apertium.org},
  \url{http://apertium.ua.es}, \url{http://apertium.uoc.edu},
  \url{http://politraductor.upv.es} i
  \url{http://aplica.prompsit.com}.} però també és pot instal·lar en
localment. La versió completa ---per exemple per a muntar un servidor
per a un entorn de producció--- s'instal·la sobre ordinadors amb sistema
operatiu GNU/Linux, però hi ha moltes altres versions que funcionen sense necessitat de connexió a Internet, com ara:
\begin{itemize}
\item Una aplicació per al sistema operatiu Android, \emph{Apertium
    offline
    translator};\footnote{\url{https://play.google.com/store/apps/details?id=org.apertium.android}}
\item Una aplicació de sobretaula, \emph{apertium-caffeine}
  \footnote{\url{http://wiki.apertium.org/wiki/Apertium-Caffeine}} per
  a GNU/Linux, Windows o MacOS (requereix que s'hi haja instal·lat
  Java);
\item Un extensió per al programa de traducció assistida OmegaT, anomenada \emph{apertium-omegat}.\footnote{\url{http://wiki.apertium.org/wiki/Apertium-OmegaT}}
\end{itemize}




\begin{figure}
{\scriptsize\sf
\setlength{\tabcolsep}{0.5mm}
\begin{center}
text LO \\
\(\downarrow\)\\
\framebox{Desformatador} \\
\(\downarrow\)\\
\framebox{\parbox{6cm}{
\begin{flushright}
\vspace{-3ex}
Anàlisi
\vspace{-5ex}
\end{flushright}
\begin{center}
\(\downarrow\)\\
\framebox{Analitzador morfològic} \\
\(\downarrow\)\\
\framebox{Desambiguador categorial} \\
\(\downarrow\)\\
\vspace{-3ex}
\end{center}
}}\\
\(\downarrow\)\\
\framebox{\parbox{6cm}{
\begin{flushright}
\vspace{-3ex}
Transferència
\vspace{-5ex}
\end{flushright}
\begin{center}
\(\downarrow\)\\
\framebox{Mòdul de transferència lèxica} \\
\(\downarrow\)\\
\framebox{Mòdul de selecció lèxica} \\
\(\downarrow\)\\
\framebox{Mòdul de transferència estructural} \\
\(\downarrow\)
\vspace{-3ex}
\end{center}
}}\\
\(\downarrow\)\\
\framebox{\parbox{6cm}{
\begin{flushright}
\vspace{-3ex}
Generació
\vspace{-5ex}
\end{flushright}
\begin{center}
\(\downarrow\)\\
\framebox{Generador morfològic} \\
\(\downarrow\)\\
\framebox{Post-generador} \\
\(\downarrow\)\\
\vspace{-3ex}
\end{center}
}}
\\
\(\downarrow\)\\
\framebox{Re-formatador} \\
\(\downarrow\)\\
text LM \\
\end{center}
}
\caption{Arquitectura més comuna dels sistemes de traducció automàtica basats en Apertium.}
\label{fg:modules}
\end{figure}

\paragraph{El disseny d'Apertium}
Com s'ha dit més amunt, els sistemes de traducció automàtica basats en
l'arquitectura Apertium són tots sistemes de transferència morfològica
avançada. L'arquitectura d'un sistema de traducció concret basat en
Apertium és flexible: depenent de la llengua origen i la llengua meta,
es poden seleccionar mòduls diferents. La figura~\ref{fg:modules}
representa la configuració més comuna d'un sistema de traducció
automàtica basat en Apertium: la construcció del text d'entrada es va
fent etapa per etapa, com en la cadena de muntatge d'una fàbrica
d'automòbils. El sistema espanyol--català segueix l'arquitectura de la
figura~\ref{fg:modules} però la versió disponible en 2016 no té
(encara) mòdul de selecció lèxica.

Apertium separa efectivament el \emph{motor de traducció} (que
consisteix en mòduls genèrics, comuns a totes les parelles llengua
origen--llengua meta) i les \emph{dades lingüístiques} específiques
d'una parella llengua origen--llengua meta, tal com es discuteix en
la~\pageref{pg:separacio}. Això permet que les persones expertes que
desenvolupen dades lingüístiques (diccionaris, regles) per a un
sistema determinat no hagen de preocupar-se de com està programat el
motor de traducció.

Els següents paràgrafs descriuen alguns dels mòduls amb més detall.


\paragraph{Subprogrames basats en tècniques d'estats finits:}
Els mòduls d'\emph{anàlisi morfològica}, \emph{transferència
  lèxica}, \emph{generació morfològica} i {\em postgeneració} estan
basats en \emph{transductors d'estats finits}, similars als descrits
en el quadre ``per saber més'' de l'epígraf~\ref{s3:anmor}. Aquesta
tecnologia permet velocitats de processament de l'ordre de 10.000 mots
per segon en equips estàndards, velocitats que pràcticament no depenen
de la grandària dels diccionaris. Els \emph{transductors d'estats
  finits} usats en Apertium lligen l'entrada símbol a
símbol; cada vegada que es llegeix una lletra canvien d'estat i van
produint, també lletra a lletra, una o més sortides.
\begin{description}
\item[Analitzador morfològic:] L'analitzador morfològic es genera
  automàticament a partir d'un \emph{diccionari morfològic} de la
  llengua origen (LO), el qual conté els lemes, els paradigmes de
  flexió i les connexions entre ells. L'entrada són les formes
  superficials del text i la sortida, formes lèxiques consistents en
  lema, categoria lèxica i informació de flexió.
 \item[Transferència lèxica] (transferència lèxica): El subprograma de
   consulta del diccionari bilingüe es genera automàticament a partir
   d'un fitxer que conté les correspondències bilingües. L'entrada és
   la forma lèxica de la LO i la sortida, la forma lèxica o formes
   lèxiques corresponents en la llengua meta (LM).
 \item[Generació morfològica:] El generador morfològic fa l'operació
   inversa a l'analitzador morfològic però amb formes de la LM i es
   genera automàticament a partir d'un diccionari morfològic de la LM.
 \item[Postgeneració:] Les formes superficials que estan implicades en
   processos d'apostrofació i guionatge (pronoms febles, articles,
   algunes preposicions, etc.) activen aquest subprograma, que
   normalment es troba inactiu. El postgenerador es genera a partir de
   regles senzilles d'apostrofació, guionatge i combinació de pronoms
   febles.
 \end{description}
 Com ja s'ha discutit en el capítol~\ref{se:PdTACC}, la divisió d'un
 text en mots presenta alguns aspectes no trivials; se n'esmenten dos:
 les \emph{locucions} (o \emph{girs}) i els pronoms enclítics.

 \paragraph{Locucions i girs:} Hi ha nombroses locucions i girs que es
 poden trctar com a \emph{unitats lèxiques multimot} i s'estan
 incorporant gradualment als diccionaris morfològics de les dues
 llengües i al diccionari bilingüe:
 \begin{itemize}
 \item \emph{con cargo a} $\rightarrow$ \emph{a càrrec de}
 \item \emph{por adelantado} $\rightarrow$ \emph{per endavant}, \emph{a la bestrta}
 \item \emph{el abajo firmante} $\rightarrow$ \emph{el sotasignat}
 \item \emph{{\bf echar} de menos} $\rightarrow$ \emph{{\bf trobar} a faltar}
 \end{itemize}
 En l'últim exemple, el gir no és invariable sinó que té un element que
 es flexiona (en negretes).

 \paragraph{Pronoms enclítics:} El subprograma d'anàlisi morfològica també és capaç de resoldre les
 combinacions de verbs i pronoms febles enclítics en espanyol, les
 quals presenten variacions ortogràfiques com ara canvis d'accentuació
 o pèrdua de consonants:
 \begin{itemize}
 \item \emph{d\'{a}melo} = \emph{da} $+$ \emph{me} $+$ \emph{lo} $\rightarrow$
 \emph{dóna} $+$ \emph{me} $+$ \emph{lo} = \emph{dóna-me'l}
 \item \emph{pong\'{a}monos} = \emph{pongamos} $+$ \emph{nos} $\rightarrow$ {\em
 posem} $+$ \emph{nos} = \emph{posem-nos}.  
 \end{itemize}

 El sistema Apertium tracta aquests dos problemes amb l'analitzador
 morfològic, el qual és capaç de decidir quan un grup de mots s'ha de
 tractar conjuntament o per separat.

 \paragraph{El mòdul de desambiguació lèxica categorial:}
Aquest programa s'encarrega de decidir, quan l'analitzador morfològic
entrega, per a un mot homògraf, més d'una forma lèxica, quina és la
forma lèxica més adequada en el context. Els desambiguadors lèxics
categorials combinen (vegeu l'apartat~\ref{s3:reshom}) regles de base
lingüística que permeten eliminar algunes formes lèxiques i models
estadístics, entrenats sobre un corpus de referència, que assignen una
probabilitat a cada possible desambiguació de la frase que conté mots
amb ambigüitat categorial: la desambiguació més probable (la més
versemblant) és l'elegida.

 \paragraph{El mòdul de transferència
   estructural:} 
 Malgrat la gran semblança entre l'espanyol i el català, hi ha
 divergències gramaticals considerables (vegeu el capítol~\ref{se:PdTACC}):
 \begin{itemize}
 \item perífrasis modals: \emph{tienen que firmar}
 $\rightarrow$ \emph{han de firmar}; 
 \item canvis de gènere i nombre: \emph{la deuda
   contraída} $\rightarrow$ \emph{el deute contret} (masc.);
 \item caiguda de preposicions: \emph{la intención de que el cliente} $\rightarrow$ \emph{la
 intenció $\emptyset$ que el client}; 
 \item construccions relatives: \emph{la cuenta cuyo titular es} $\rightarrow$ \emph{el compte el
     titular del qual és}.
 \end{itemize}
 Aquestes divergències s'han de tractar amb les regles gramaticals
 escaients, molt similars a les que es discuteixen en
 l'apartat~\ref{s3:STMorf}: la solució es basa en la detecció i el tractament de
 seqüències predefinides de categories lèxiques (anomenades
 \emph{patrons}), és a dir, una mena de sintagmes rudimentaris, com
 ara {\bf art}--{\bf nom} o {\bf art}--{\bf
   nom}--{\bf adj}. Les seqüències considerades pel mòdul en
 formen el \emph{catàleg} de patrons. El funcionament del subprograma es
 basa en un esquema patró--acció:
 \begin{itemize}
 \item Llegeix el text (analitzat i ja desambiguat) d'esquerra a dreta,
   categoria lèxica a categoria lèxica.
 \item Busca, en la posició actual de la frase, el patró més llarg que
   concorda amb un patró del seu catàleg (per exemple, si en la posició
   actual es llegeix ``un senyal inequívoc\ldots'', tria {\bf
     art}--{\bf nom}--{\bf adj} en comptes de {\bf art}--{\bf nom}).
 \item Opera sobre aquest patró (propagació de gènere i nombre,
   reordenament, canvis lèxics) seguint les regles associades a ell.
 \item Continua immediatament darrere del patró tractat (no torna a
   visitar els mots sobre els quals ha operat).
 \end{itemize}
 Quan no es detecta cap patró en la posició actual, es tradueix
 literalment un mot i es torna a iniciar el procés.  Els fenòmens ``a
 la llarga'' com la concordança subjecte--predicat són una mica més
 difícils de tractar; s'usen variables d'\emph{estat}, una espècie de
 \emph{memòria} que recorda certes informacions al llarg del procés.

 El subprograma de tractament de patrons es genera automàticament a
 partir d'un fitxer de regles que especifica els patrons i les accions
 associades. Aquest és molt probablement el subprograma més lent
 (uns pocs milers de mots per segon).


\section{Qüestions i exercicis}
Aquests exercicis poden servir per a repassar els conceptes tractats en aquest apèndix.
\begin{enumerate}
\item Quina d'aquestes tres tasques és més difícil en un sistema de
  traducció automàtica espanyol--català?
\begin{enumerate}
\item Decidir la traducció del pronom espanyol \emph{se} (pot ser \emph{se},
\emph{li} o \emph{els}).
\item Detectar les formes de \emph{tener que} i traduir-les per \emph{haver de}.
\item Fer l'anàlisi morfològica de verbs seguits d'enclítics 
com ara \emph{estudiémonoslos} o \emph{dándoselo}.
\end{enumerate}

\item Indica quina d'aquestes tres 
és la font més important d'homografia (ambigüitat lèxica
categorial) de l'espanyol:
\begin{enumerate}
\item Les coincidències d'algunes formes d'alguns  
noms i d'alguns adjectius amb certes formes conjugades d'alguns verbs.
\item Les coincidències d'algunes formes de noms amb preposicions.
\item Les coincidències d'algunes formes de noms amb adverbis.
\end{enumerate}

\item El català no té cap construcció equivalent al \emph{cuyo}
  espanyol. En traducció automàtica de l'espanyol al català, una
  alternativa interessant és posar primer el sintagma nominal que
  segueix al \emph{cuyo} i després, una forma de \emph{del
    qual} que concorde amb l'antecedent. Es pot fer sempre
  correctament aquesta operació 
  en un sistema de traducció automàtica que no faça anàlisi
  sintàctica?
\begin{enumerate}
\item Sí, hi ha prou amb fer l'anàlisi morfològica.
\item No, perquè cal determinar bé la longitud del sintagma nominal
  que segueix a \emph{cuyo} per a poder posar \emph{del qual} en la
  posició correcta.
\item No, perquè \emph{cuyo} no té un equivalent morfològic en
  espanyol.
\end{enumerate}


% < QT12

\end{enumerate}

\section{Solucions}
\begin{enumerate}
\item (a)
\item (a)
\item (b)

% < SL12

\end{enumerate}
